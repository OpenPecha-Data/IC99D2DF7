༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
ImageGroup:
Work:
LCCN:
W1PD53257
2008324478
ISBN:
11 KG22993
9787542113788
9787542113788
Title:
རང་གཤིས་གདུང་འབོད།
|rang gshis gdung 'bod/
ཕུན་ཚོགས་རྒྱལ
Author:
phun tshogs rgyal
Inla
Descriptor:
Original Publication:
Place:
Publisher:
bla dpe tshogs/;deb tshom 2 pa.
lan kru'u/
kan su'u mi rigs dpe skrun khang/
2008
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 2/2016



རྒྱུ་རང་དོགས།
དེབ་ཚོམ་གཉིས་པ།
རང་གཤིས་གདུང་འབོད།
ཕུན་ཚོགས་རྒྱལ།
ཀན་སུའུ་མི་རིགས་དཔེ་སྐྲུན་ཁང་།



།
1:|: : ) འོ །
1:|:
1: 1:|: བ ར ་ལམ་
བླ་དཔེ་ཚོགས།
དཀར་ཆག
: སྒྱུ་
24
ཕུན་ཚོགས་རྒྱལ་གྱིས་བརྩམས།
རང་གཤིས་གདུང་འབོད།
1:|:
:
3:132
ན༽
32
:11|: :
1:|:
1:|:
2
:
19
1: 13 ཉིན། 01
༢༡་
ཏེ9
1:|
:: མར་པའི་
::
འོ
༢
}}
13
1::#
11 11:
5
1:|
1|sk
1
ཨུར
{ |
།
།
ན་་་
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP) 数据
翰海札记:藏文彭措加著,一兰州:甘肃民族出版社,
2008.7(2010.7 重印)
(先锋随笔文丛/交巴李加主编)
ISBN 978-7-5421-1378-8
I. I彭山,随笔一作品集——中国当代一
藏语(2)藏族一少数民族文学一文学评论一中国一文集一
藏语 N. 267.1 I27.914-53
中国版本图书馆 CIP 数据核字(2008) 第117604号
书名:物海札记
作者:彭措加 著
责任编辑:交巴李加
封面设计;才让旺姆
出 版:甘肃民族出版社(730030 兰州市南滨河东路520号)
行;甘肃民族出版社发行部(730030 兰州市南滨河东路520号)
刚;兰州万易印务有限责任公司
本:880 毫米x1230 毫米 1/32 印张:1 捕页:2
字数:120千
次:2008年8月第1版,2010年7月第2次印刷
鼓:1501-5 286
书 号 :ISBN 978-7-5421-1378-8
定 价 :16.00 元(民文)
发印开字版印
甘肃民族出版社图书若有破损,铁质或无文字现象,可直接与本社快来调换。
邮编:730030 地址:兰州市南滨河东路 520号
电话:0931-8773261(编辑部 联系人:李青立 E-mail: bili2950wohu.coin)
电话:0931-8773271(发行部联系人:基装 Fromail gamagehui321@Horn.com
版权所有,翻印必究



རང་གཤིས་གདུང་འབོད།
， (3)
• (18）
(31)
。、，
(53)
དཀར་ཆག
ལེའུ་དང་པོ། ལྷ་སའི་ཟུར་ངོས་གཞན་དག
རང་གཤིས་གདུང་འབོད།...........…….......….......
“འཕྲུལ་སྣང”དང་མངོན་སུམ་གྱི་བར་ཐག..
ལྷ་སའི་ཟུར་ངོས་གཞན་དག་
ངག་གི་ཕོ་ཉ་ཡིན་ནམ“ལྷ”ཡི་ཕོ་ཉ་ཡིན།.
ལེའུ་གཉིས་པ། མཐོ་སྒང་གི་སྐར་མདའི་འཆར་ནུབ།
བདག་གི་དཔེ་ཀློག་འཚོ་བ། ..……..
མཐོ་སྒང་གི་སྐར་མདའི་འཆར་ནུབ།
(79)
“ང་གཉིད་པའི་མཐའ་མར་སད་རྒྱུ་ཡིན”ཡང་ན་“ང་སྡེ་ཆེན་འདི་ཡི་བདག་པོ་ཡིན།”
(113)
རྡོ་བའི་རྒྱན་ཆ་དང་གཅེས་པའི་ཚེ་སྲོག ....................... (126)
ལེའུ་གསུམ་པ། སྟོང་ལོའི“སྦྱིན་སྲེག”ཆེན་མོ།
“ཡིག་རྨོངས་པ”ཞེས་པ་དེ་ཡུལ་མི་ཚོར་མཚང་འདྲུ་སྤྱད་ཅིག་ཡིན་ནམ། ... (137)
སྟོང་ལོའི“སྦྱིན་སྲེག”ཆེན་མོ།…..…..…............. ...... (148)
....(61)
=
1
-



དཀར་ཆག་
2008ལོའི་བོང་སྟག་གི་ལོ་སར་གཏམ་རྒྱུད། ..
ཟངས་སྐུ། …......
སྒོ་ཁྱི་འཚོང་བ།
.…………(161)
(168)
(175)
(193).
ལེའུ་བཞི་པ། ཁ་བའི་རོལ་དབྱངས་དཀར་པོ།
“དྲུག་གཅིག”དྲན་ཐོ། ..........
(189）
བྱིས་སྒྲུང་ཞིག་འདི་ལྟར་བཤད་ན། ......
ཚེ་སྲོག་གི་ངོས་གཞན་དེ། ..........
(197)
ཁ་བའི་རོལ་དབྱངས་དཀར་པོ། ....
（202)
ཀྲུང་གོ་ཡང་མི་རིགས་མང་བའི་རྒྱལ་ཁབ་ཅིག་ཡིན་པ་མ་བརྗེད།(བསྒྱུར་རྩོམ) ...
(206).
མཇུག་བྱང་།
(214）
་ ་
བ
1:|:
-
2
-



ལེའུ་དང་པོ། ལྷ་སའི་ཟུར་ངོས་གཞན་དག
པར་བ་དང་ཞིང༌།། ན་དང་དུ་
1:|:
འ ཐུས་མི་བདེ་དང་ འཚོ་བ་བདའ་ཐོབ། དེ་
ར་དུ་
པའི་སྡེབ་ཚུལ་ནས་དབྱངས་ཀྱི་ར་བ་འག འི་འདུན་
སྤྱད་པས བདེ་བ་དག་ལ་བོད་པ་དང་དང་ ། བོད་ལ་ད་བོད་
1:|:ས་ག་ལོར་འབྲལ་བ་ :: ཡོད་འགའ་
པར་དབང་ཐོ བ། བཤལ་གཏོང་ཤེས་པ་དང་ད་
དེ འི་ ནང་ ་ད ག་པ་དང་
དུ་གཞུག་པ་དང་དེ་
དེ་འབན་ལ་དབྱེ་བ་སོགས་བཤད་ན་བོད་ ཀྱི ་དུས་དེ་
1:|་ དེ་ལ་བར་ ཆད་མ་གསན་



་ རང་གཤིས་གདུང་འབོད།
ང་
་་་་་་་་་རང་གཤིས་གདུང་འབོད།
དབྱངས་བྷའི་ལྷུག་རྩོམ་སྙན་ངག《མཚན་ཕྱེད་ཀྱི་བྱིའུ་སྐད》གླེང་བ།
ཆུང་
ལ
ག
།
བ་ཁ་དང་སེམས་ཀྱི་རང་གཤིས། (སྔོན་གྱི་སྐད་ཆ)
དབྱངས་བྷ་ལགས་ནི་དེང་རབས་བོད་ཀྱི་རྩོམ་སྟེགས་སྟེང་ལྷུག་རྩོམ་སྙན་
ངག་གི་འཐུས་ཚབ་མི་སྣའི་ཁོངས་སུ་བགྲང་ཆོག་ཆོག་རེད་སྙམ། ཁོས་ལོ་འདི་
འགའི་རིང་ལ་གསར་རྩོམ་གནང་དང་གནང་བཞིན་པའི་ལྷུག་རྩོམ་སྙན་ངག་དག་
ཚིག་གི་སྡེབ་སྦྱོར་ནས་དབྱངས་ཀྱི་ཉམས་འགྱུར། སྒྲིག་གཞིའི་སྙོམ་འགྲིག་ནས་སྒྱུ་
རྩལ་གྱི་ཁྱད་གཤིས། སྒོས་སུ་བདེན་དོན་གྱི་སོ་ཁ་ཡང་ཡང་བརྡར་ནས་དངོས་པོའི་
གཤིས་ལུགས་ལྷུག་པོར་འགྲོལ་བ་དང་། གནས་ལུགས་ཀྱི་གསོར་འབིག་ཡང་ཡང་
བསྐོར་ནས་ཆོས་ཉིད་རྣལ་མ་གཏིང་ནས་སྔོག་པའི་དཔྱོད་ཤེས་ཀྱི་བསམ་བློ་དང་ཞུམ་
མེད་ཀྱི་སྤོབས་པ་དེ། མི་གཤིས་དང་རྩོམ་གཤིས་གཉིས་ཀ་དངོས་པོའི་ཁེ་ཕན་ན་
འཁྱོག་གཟུགས་སུ་འགྱུར་གྱིན་པའི་དེ་རིང་གི་བོད་རྩོམ་སྟེགས་ནས། གདོང་མཆོང་
གི་རུ་དར་བཞིན་སྔོན་དུ་བཤར་ཡོད་ལ་རྣོ་འོད་ཁྱུག་ཁྱུག་གི་མདུང་རྩེ་བཞིན་གཟེངས་
སུ་ཐོན་ཡོད་པ་ཞིག་རེད། དེ་ལྟར་དབྱངས་བྷའི་སྙན་རྩོམ་དག་བཀླགས་མ་ཐག་ཡི་
-
3
-



རང་གཤིས་གདུང་འབོད།
གེའི་ངོས་ཀྱི་སྙན་འཇེབས་དང་ཞིམ་མངར། ཁ་དོག་དང་རོ་བཅུད་སོགས་ཀྱིས་ཕྱུག་
ཡོད་པའི་སྒྱུ་རྩལ་གྱི་ཕོ་བྲང་རེ་རེ་གསེར་འོད་ལམ་ལམ་མངོན་ཡོང་ལ། དེ་བས་ཀྱང་
ཡི་གེའི་རྒྱབ་ཀྱི་འབུར་ཀོང་གྲུ་ཟུར་ལྷང་ངེར་གསལ་བའི་འཚོ་བ་དང་མི་སེམས་ཀྱི་
འཇིག་རྟེན་རེ་རེ། མི་གཤིས་ཀྱི་བྲོ་བ་སྣ་ཚོགས། མིའི་འཚོ་གནས་ཀྱི་དཀའ་ཚེགས་
དང་བདེ་སྐྱིད་ཅི་རིགས་བསླངས་གཟུགས་མངོན་གསལ་དོད་པོའི་བརྐོས་རིས་རེ་རེ་
དང་འདྲ་བར། ང་ཚོའི་བསམ་གཞིག་ལ་འཇམ་རྩུབ་དྲོ་གྲང་། ཞིམ་མངར་ཁ་བསྐ།
ཕྱི་ནང་བར་ཐག་སོགས་ཀྱི་མྱོང་ཚོར་རབ་དང་རིམ་པ་གསོན་ཉམས་ལྡན་པའི་ངང་
སྟེར་བར་བྱེད། ངེས་པ་དོན་གྱི་སྙན་ངག་ཅིག་ལ་འདི་ལས་གཞན་ད་དུང་ཅི་ཞིག་
མཁོ། འདིར་ཁོའི2004ལོའི《གངས་རྒྱན་མེ་ཏོག》དེབ་གསུམ་པའི་སྟེང་དུ་སྤེལ་
བའི《མཚན་ཕྱེད་ཀྱི་བྱིའུ་སྐད》ཅེས་པའི་ལྷུག་རྩོམ་སྙན་ངག་དེ་ལ་བློ་དང་རིག་པས་
འཇུན་ཚོད་ཀྱིས་ཕྲན་ཙམ་དཔྱད་པར་བྱེད་ལ། གོ་འཛོལ་དང་འགལ་སྐྱོན་ཅི་མཆིས་
ལ་ཀུན་གྱིས་མཛུབ་མོ་འཛུགས་རོགས། ་་་་་་་་་་་་་་་་་
པ་བྱེད་ཀྱི་ “འཇིགས་སྐྲག”ནས“འཇིགས་སྐྲག”(དངོས་གཞི） ༡༩
78107《མཚན་ཕྱེད་ཀྱི་བྱིའུ་སྐད》ནི་རྩོམ་པ་པོའི་བྱང་ཆ་དོད་པའི་སྨྱུག་རྩལ། རང་
རྐྱ་འཕེར་བའི་རྩོམ་གཤིས། ཕུན་སུམ་ཚོགས་པའི་སྒྱུ་རྩལ་གྱི་མཚོན་ཐབས། རང་
དབང་གི་བསམ་བློ་དང་ཁེར་ཚུགས་ཀྱི་མི་གཞི་སོགས་མཚོན་པར་ནུས་པའི་བརྩམས་
ཆོས་ཕུལ་དུ་བྱུང་བ་ཞིག་རེད་སྙམ། དེ་ཡང་སྡུག་བསྔལ་མཐའ་དག་ལས་ཆེས་
བཟོད་པར་དཀའ་བ་ནི་རང་དབང་མེད་པའི་སྡུག་བསྔལ་ཡིན་པ་སྨོས་མ་དགོས།



རང་གཤིས་གདུང་འབོད།
རང་དབང་དེ་ཡང་འདི་རུ་འཇིག་རྟེན་མི་ཆོས་དང་འཚོ་གནས་དོན་གཉེར་སོགས་ལ་
མཐུན་པའི་ཀུན་སྤྱོད་དང་གཤིས་སྤུས་ཡག་པོ་གཞིར་བཞག་སྟེང་གི་བསམ་བློ་རང་
དབང་། སྨྲ་བརྗོད་རང་དབང་། འགྲོ་འདུག་རང་དབང་སོགས་ལ་གོ་དགོས། །དེ་
ལྟར་རང་དབང་ནི་རང་གཤིས་བཅིངས་པ་ལས་འགྲོལ་བ་དང་བསམ་བློའི་སྒྲོག་ཐག་
གཅོད་པ། ཚེ་སྲོག་གི་རིན་ཐང་མངོན་འགྱུར་བྱེད་པ་སོགས། མདོར་ན་ཉེ་སྔོན་
ཞོགས་དུང་ལགས་ཀྱིས་རྩོམ་སྒྲིག་བྱས་པའི《བདག》དཔེ་ཚོགས་ན་གླེང་བཞིན་པའི།
གཏན་ཚིགས་ཀྱི་མཚན་ཉིད་ཚང་བའི“མི”ཡི་རྩིས་ཐང་ཡོད་མེད་ཀྱི་ཁག་ཐེག་འབའ་
ཞིག་ཀྱང་རེད། འདི་དང་མདུང་རྩེ་ལྟག་སྤྲོད་དུ་ཡོད་པ་ནི་མུན་ནག་དང་བཙོན་ར།
བརྙས་བཅོས་དང་ཁྱད་གསོད། གཉའ་གནོན་དང་མནར་གཅོད། ཧམ་བཟུང་
དང་འཆིང་སྡོམ། ཐ་ན་སྲོག་གཅོད་ཀྱི་ཁྲག་དྲི་འཐུལ་བའི་གཏུམ་དྲག་དང་གདུག་
རྩུབ་སོགས་རེད། མིའི་རིགས་ལ་ལོ་རྒྱུས་ཡོད་པ་ནས་རང་དབང་འདྲ་མཉམ་དང་
ཐོབ་ཐང་འདྲ་མཉམ་ཐོབ་ཕྱིར་སྲོག་དང་བསྡོས་པའི་འཐབ་འཛིང་མཚམས་འཇོག་
བྱས་མྱོང་མེད་ལ་བྱེད་ཀྱང་མི་སྲིད། འདི་ནི་མིའི་རིགས་ཀྱི་ཆེས་རླབས་ཆེ་བའི་
བརྩོན་ལེན་དང་འཚོལ་སྙེག་ཅིག་ཡིན་པ་ཡང་ལྟ་ཅི་སྨོས། འོན་ཏེ་གཅིག་མཚུངས་
ཀྱིས་ས་སྒང་རིལ་མོ་འདིའི་བདག་པོ་ཡིན་ཆོག་པའི་ང་ཚོའི་མི་བུ་མང་དག་ཅིག་ད་
དུང་ཡང་མི་ལོ་སྟོང་གི་བག་ཆགས་སྟུག་པོའི་ཀློང་ན་རྨོངས་ཤིང་གཉིད་དེ་ཡོད་པ་
རེད། གཞན་དབང་གི་སྒྲོག་ཏུ་ཚུད་དེ་ཡོད་པ་རེད། དབྱངས་བྷའི“མཚན་ཕྱེད་ཀྱི་
བྱིའུ་སྐད”ཀྱིས་ང་ཚོའི་དྲན་པའི་ཕ་མཐའ་ན་ཡལ་བཞིན་པའི་རང་གཤིས་ཀྱི་རྒྱབ་
གཟུགས་མག་མོག་དེ། ཤ་དང་རུས་པའི་གསེང་ནས་ཡང་བསྐྱར་གསལ་ལྷང་ལྷང་



རང་གཤིས་གདུང་འབོད།
，
ཐེངས་གཅིག་བོས་ཡོད་པ་རེད།
པ་ཡིན་སྙན་རྩོམ་འདིར་རང་དབང་དང་བྲལ་བའི“བྱིའུ་ཆུང”ཞིག་གིས་“མཚན་
ཕྱེད”ཙམ་དུ་སྒྲོག་འོང་བའི་གཉོམ་ལ་ཕྲ་བའི་སྐད་སྒྲ་བརྒྱུད། དེའི་གནས་བབ་སྐྱོ་པོ་
དང་འཚོ་སྟངས་སྡུག་ཤོས་དེ་ལྷུག་ལྷུག་བརྗོད་ཅིང་། ཀློག་པ་པོའི་བསམ་གཞིག་གི་
འཕར་རྩ་རེ་རེ་ཡང་ཡང་སྐུལ་བར་བྱས་ཡོད།(ཀློག་པ་པོ་རང་ཚེ་སྲོག་དང་རང་དབང་
ལ་སེམས་ཁུར་བྱེད་མཁན་ཞིག་ཡིན་ཚེ)སྙན་རྩོམ་འདིའི་མགོ་ནས་“ང་རང་མུ་མཐའ་
མེད་པའི་རྨི་ལམ་གྱི་འཇིགས་སྐྲག་ལས་འགྲོལ་མཁན་ནི་བྱིའུ་སྐད་ཅིག་ཡིན༼ནམ་
ཕྱེད་ལ༼ཁྱིའུ་སྐད་ཅིག་གིས་ངའི་གཉིད་དཀྲོགས་བྱུང”ཞེས་རྩོམ་པ་པོའི་སད་རྟོགས་
ཤིག་གམ་ངེས་ཤེས་ཤིག ཡང་ན་རང་དབང་མེད་པའི་སེམས་ཁུར་ཞིག་བསྟན་ཡོད་
པ་རེད། སེམས་ཁུར་དེ་ནི་མི་བུ་ཉམ་ཆུང་དག་གི་རང་དབང་དང་རྩིས་ཐང་སོགས་
ཀྱི་སེམས་ཁུར་རེད། དེ་བཞིན་སྐབས་འདིའི“རྨི་ལམ་གྱི་འཇིགས་སྐྲག” དེ་ཡང་
སྤྱིར་བཏང་གི་རྨི་ལམ་གྱི་འཇིགས་སྐྲག་ཅིག་ག་ལ་ཡིན། དེ་ཡང་མཁྲེགས་གཟུགས་
ཨ་འཐས་ཀྱི་བོད་སྲོལ་རྒྱུན་ལྟ་བས་འབུར་འཇོམས་དང་རྩ་བརླག་གཏོང་བཞིན་པའི
“མི”ཡི་འཚོ་གནས་འཇིག་ཉེན་གྱི་འཇིགས་སྐྲག་དང་། མི་བུའི་རང་གཤིས་འཐོར་
ཉེན་གྱི་འཇིགས་སྐྲག་རེད། རྩོམ་པ་པོ་ཁོ་རང་དེ་ལྟའི“མཐའ་མེད་པའི་རྨི་ལམ་ལས་
འགྲོལ་མཁན”ནི་འབྲུག་སྟོང་ལྡིར་འདྲའི་རྔ་སྦུབ་ཆ་ལང་གི་ཆོམ་སྒྲ་མ་རེད། གནམ་
ལྕགས་གས་འདྲའི་ཧཱུཾ་ཤི་ཕཊ་འགྱེད་ཀྱི་ཚག་སྒྲ་མ་རེད། ཏག་ཏག་གཉོམ་ལ་མངོན་
ཆུང་གི“མཚན་ཕྱེད་ཀྱི་བྱིའུ་སྐད”ཅིག་ཡིན་འདུག དེ་ཡང“བྱིའུ་སྐད”དེར་འོད་
ཟེགས་ཁྱུག་ཁྱུག་བྱེད་པའི་རང་གཤིས་ཡོད་པས་རེད། “བྱིའུ་ཆུང་དེས་རང་ཉིད་
-
6
-



རང་གཤིས་གདུང་འབོད།
གཏོགས་སའི་སྔོ་ཡུག་ཡུག་གི་ནམ་མཁའ་དེ་སེམས་ཀྱི་གཏིང་ནས་དྲན་གྱིན་ཡོད་པས་
རེད། རྩོམ་པ་པོས་དེ་ལྟར་བརྗོད་འདོད་པ་ནི་ཅི་ཞིག་ཡིན་ནམ། དེ་ནི་མུན་པའི་
ཀློང་ཇི་ལྟར་ཟབ་ཀྱང་དེ་ན་ད་རུང་རང་ཚུགས་མ་ཤོར་བའི་སྐད་སྒྲ་ཐོར་རེ་བ་ཐོས་རྒྱུ་
ཡོད་པ་བརྗོད་འདོད་པ་རེད། དེ་ནི་ཕྱི་ལུས་ཀྱི་རང་དབང་ཤོར་ཡང་ནང་སེམས་ཀྱི་
རེ་བ་ཉག་ཅིག་ད་དུང་ཡང་མ་བཏང་བར་ཡོད་པའི་སྤོབས་པ་ཞིག་བརྗོད་འདོད་པ་
རེད། ད་དུང་“མཚན་ཕྱེད་ཀྱི་བྱིའུ་སྐད”འདིས་ཉམ་ཐག་ཐ་ཤལ་གྱི་གནས་བབ་
དང་རྗེས་ལུས་ཐབས་ཆག་གི་འཚོ་གནས་ཤིག་ལྷུག་པོར་བརྗོད་ཡོད་པ། …….....
གྲོང་ཁྱེར་གྱི་རྫས་དུད་དང་སྨག་རུམ་ཁྲོད༼ཁྱིའུ་ཆུང་ཞིག་སད་འདུག༼གཉིད་ཡལ་
བའི་བྱིའུ་ཆུང་ཞིག་གིས་སྨག་རུམ་ཁྲོད་དུ་ཅི་ཞིག་འཆད་རྩིས་འདུག་ ”ཅེས་པ་
ནས་ལྷག་ཏུ་གསལ་ལེ་རྗེན་ནེར་ཤེས་ཐུབ། འདི་ལས་“སད་འདུག”ཅེས་པ་དང་“ཅི་
ཞིག་འཆད་རྩིས་འདུག” ཅེས་པའི་ཆེས་བབ་ཆགས་ཤིང་ཆེས་སྤྱིར་བཏང་བའི་ཚིག་
རྐང་གཉིས་པོ་འདིས། ཆེས་ཟབ་ཅིང་བརླིང་བའི་དོན་རྒྱ་ཆེན་པོ་ཞིག་རྩོལ་མེད་དུ་
འགྲོལ་གྱིན་ཡོད་པ་སྟེ། “སད་འདུག”ནི་རྨོངས་གཉིད་ལ་མ་ཤོར་བའི་རྟགས་རེད།
བློ་རིག་རྣམ་པར་བཀྲ་ཡོད་པའི་རྟགས་རེད། མི་བུ་སུ་ཞིག“སད་འདུག”དུས་ཁོས་
ནམ་ཡང་གཞན་གྱི་ཚུལ་འཆོས་དང་ཧམ་སེམས་རྗེན་ནེར་མཐོང་ཐུབ་ཀི་རེད། ཁོ་
ནམ་ཡང་གཞན་གྱི་བསླུ་བྲིད་དང་མགོ་སྐོར་འོག་ཚུད་སྲིད་ཀི་མ་རེད། དེའི་འཕྲོར
“ཅི་ཞིག་འཆད་རྩིས་འདུག” ཅེས་པའི་ཚིག་རྐང་འདི་རེད། འདིས་ཀློག་པ་པོར་
བསམ་གཞིག་གི་བར་སྟོང་ཆེན་པོ་ཞིག་བསྐྱུར་ཡོད་པ་རེད། “བྱིའུ་ཆུང”དེས་ཅི་
ཞིག་འཆད་རྩིས་ཡིན་ནམ། སྨོས་མ་དགོས་ཏེ་དེ་ནི་རང་དབང་ལ་ཡིད་སྨོན་དང་
-
7
=



རང་གཤིས་གདུང་འབོད།
བདེ་སྐྱིད་ལ་རེ་སྙེག་བྱེད་པ་འཆད་འདོད་པ་རེད། དེ་ནི་འདྲ་མཉམ་གྱི་བཀུར་བཟོ་
དང་རིས་མེད་ཀྱི་བརྩི་མཐོང་ཐོབ་འདོད་འཆད་འདོད་པ་རེད། གཞན་ད་དུང་་ཅི་
ཞིག་འཆད་རྩིས་འདུག”པ་དེས་གླེན་ལྐུགས་ཀྱི་བཟོ་ལྟ་དང་བག་འཁུམས་ཀྱི་སྤྱོད་པ་
དག་སྤང་རྩིས་ཡིན་ལ། “སད་པ”ལས་བྱུང་བའི་བསམ་བློ་དང“གཉིད་ཡལ་བ”
ལས་བྱུང་བའི་བློ་སྤོབས་དག་དྲང་མོ་དྲང་བཞག་གིས་ཀུན་ལ་སྤྲོ་འདོད་པ་རེད།
འདི་ནི་མི་བུ་ཚོ་རེ་རེ་བཞིན་ཡར་འགྲེང་སྟེ་རང་ཉིད“གོག་བགྲོད” དང“དུད་
འགྲོའི"རིགས་ཀྱི་སེམས་ཅན་མིན་པ་ར་སྤྲོད་པའི་སྟ་གོན་དང་པོ་དང་སྤོབས་པ་ཐོག་
མའང་རེད།
རྒྱ་གློག་བརྙན《ཨ་ཆེན་གངས་རྒྱུད》ཅེས་པ་དེ་ལས། “ བྲན་གཡོག་རིང་
ལུགས་གསར་པའི”སྤྱི་ཚོགས་ཁྲོད་ཀྱི་ཆོག་ཤེས་དང་སྙིང་རྗེ་རྩ་བ་ནས་མེད་པའི་རྔོན་
ལས་པ་སྐོར་ཞིག་གིས། རི་མཐོ་ས་གཙང་གི་མདོ་དབུས་མཐོ་སྒང་ཁོ་ནར་འཚོ་བའི་
བོད་གཙོད་ཁྲི་སྟོང་མང་པོ། དེང་རབས་དྲག་ཆས་ཀྱི་མདེལ་ཆར་འོག་དམར་ཉལ་
ཏུ་བཏང་བའི་མི་བསྲུན་བརླང་སྤྱོད་ལྷུག་རྗེན་ངང་མིག་ལམ་དུ་བསྟན་པས་ལྟ་མཁན་
དག་ཧ་ལས་ཧང་སང་དུ་བཅུག་པ་རེད།(གནའ་བོའི་རོ་མ་རྒྱལ་ཁབ་ཏུ་མི་ལ“སྤྱང་
དམར”ཞེས་འབོད་མྱོང་བ་དེ་ཇི་འདྲའི་མིང་དོན་མཚུངས་པ་ཞིག་རེད་ཨང) གཅིག་
མཚུངས་ཀྱིས་གཅེས་སུ་རུང་ཞིང་མཛེས་སྡུག་ལྡན་པའི་ཚེ་སྲོག་ཉམ་ཆུང་དེ་དག་ཡ་ང་
བའི་དམར་གསོད་གཏོང་མཁན་ཚོའི་དམུ་རྒོད་ཀྱི་སྤྱོད་པ་དང་། དེའི་གདོང་ཐད་
དུ་སྲོག་བསྡོས་ཀྱིས་འགྲེང་བར་སྤོབས་པའི་དཔའ་རྒོད་ཚོའི་ཀུན་སྤྱོད་རླབས་པོ་ཆེའི་
བར་གྱི་ཛ་དྲག་གི་འགལ་འདུ་དང་གདོང་ཐུག་རེ་རེས་གློག་བརྙན་འདིར་མཐོ་རླབས་
- 8 -



རང་གཤིས་གདུང་འབོད།
ཡང་ཡང་བསླངས་པར་བྱས་ཡོད། གློག་བརྙན་དེ་འདི་ནས་གླེང་དོན་ཡང་། རྒྱུད་
ཆད་ལ་ཉེ་བའི་བོད་གཙོད་དེ་དག་གིས་ང་ཚོར་ཆག་འཇིག་གི་ཉེན་བརྡ་ཞིག་སྒྲོག་
འོང༌། མཚམས་འདི་ནས་ང་ཚོ་ཡང་བསྐྱར་ཁ་ཕྱིར་འཁོར་ཏེ“བྱིའུ་ཆུང་” གི་ལས་
དབང་ལ་འདང་ཞིབ་མོ་ཞིག་བརྒྱབ་ན། ཁོ་རང་ཐབས་ཟད་འུ་ཐུག་གི་བོད་གཙོད་
དག་དང་འདྲ་བར། གདོད་མའི་གསོད་ཐབས་ནས་ཁྲག་དམར་ལྷོག་ལྷོག་སྲོག་གི་
རྒྱུན་ཐག་ སྐད་ ཅིག་ ཉིད་ལ་ བཅད་ པ་ མིན་ ཡང་། “སྐྱུག་ མའི་ གཟེབ་དྲ” དང
“་གཤོག་སྒྲོའི་སྟེང་དུ་ཚོན་མདོག་བྱུགས་པ”སོགས་ནི་དེ་ལས་ཀྱང་ཡ་ང་བའི“དཔལ་
ཡོན”གྱི་གསོད་ཐབས་གཞན་ཞིག་རེད། ཕྱིའི་རྣམ་པའི་ཆ་ནས་བལྟས་ན་དེ་ལྟར་
“རྒུམ་བུ”དང“སྐོམ་ཆུ”སོགས་འདོད་ཡོན་རེ་སྡུན་དུ་བླུགས་ཡོད་ཀྱང༌། དོན་དུ་
དེ་ནི་ཀོ་ཀ་སོ་བྲག་གཡང་ལ་བཀལ་ཏེ་ཉི་མ་རེ་རེ་བཞིན་བྱ་རྒོད་མི་ཟན་གྱིས་དོན་ལྔ་
སྣོད་དྲུག་སོགས་བཟའ་བར་བྱེད་ཅིང་། ནུབ་མོ་ལྷགས་འོང་ཚེ་སླར་ཡང་ལྷའི་ནུས་
མཐུས་རྨ་ཁ་ཡོངས་སུ་སོས་པར་བྱེད་ལ་ཕྱི་ཉིན་ཡང་བསྐྱར་སྔོན་མ་ནང་བཞིན་མནར་
གཅོད་གཏོང་བའི། མི་ཡུལ་གྱི་ཆེད་དུ་མེ་སོན་རྐུ་མཁན་ཕི་རོ་མེ་སེའུ་སིའི༧ ལས་
དབང་དང་འདྲའོ།། དགོད་སྒྲུང་གི་སློབ་དཔོན་ཆེན་མོ་ཁྲ་འུར་ཇོ་པེ་ལང་གིས་རང་
ཉིད་ཀྱི་བདེ་སྐྱིད་གཞན་གྱི་སྡུག་བསྔལ་སྟེང་བཞེངས་མཁན་ཞེས་དབང་སྒྱུར་མཁན་
ལ་སྡོམ་ཚིག་ཅིག་བཀོད་མྱོང་། སྙན་རྩོམ་འདིར་ཡང“… བདག་པོ་གང་རུང་
| $ ཡི་རོ་མེ་སེའུ་སི། (# ། #* JWi ）གནའ་བོའི་ཀེ་རི་སེའི་ལྷ་སྒྲུང་དུ་ལྷ་ཡུལ་ནས་མེ་སོན་བརྐུས་
ཏེ་མི་ཡུལ་ལ་བསྟབས་མཁན། མཐར་ལྟའི་མངའ་བདག་ཟོ་སི (i#r 99 )ཡི་ཁྲིམས་ཆད་ཕོག་སྟེ་ཀོ་ཀ་སོ་བྲག་
གཡང་ལ་བཀལ་ཏེ་ཉིན་རེར་བྱ་རྒོད་མི་ཟན་ལ་བཟའ་རུ་བཅུག་པ་རེད།



རང་གཤིས་གདུང་འབོད།
ཞིག་གིས་བྱིའུ་ཆུང་དེའི་གཉོམ་སྐད་ལྷང་ལྷང་གི་སྐད་ངག་ཁྲོད་དུ་སྐྱོ་བ་བསང་གིན་
ཡོད་ངེསཁདེ་སྣང་རྙེད་ཀྱིན་ཡོད་ངེས”ཞེས་རང་དབང་དང་མི་གཤིས་འཆིང་སྡོམ་
བྱེད་མཁན་ཚོས། ཤེས་རིག་ལོངས་སྤྱོད་ཀྱི་སྐལ་བ་འཕྲོག་ཟིན་པའི་མི་སེར་ཚོ“དུད་
འགྲོ་ལྟ་བུའི་མི” “འཕྲུལ་ཆས་ལྟ་བུའི་མི” “སྐྱེ་དངོས་ལྟ་བུའི་མི”རུ་བཅོས་ཤིང་།
དེ་ཚོའི་ལུས་སེམས་གཉིས་ཀྱི་སྡུག་བསྔལ་གྱི་རྨང་གཞིའི་སྟེང་། དབང་ཤེད་དང་རྒྱུ་
སྟོབས། གཡོ་ཐབས་དང་ལྐོག་ཇུས་སོགས་ལ་བརྟེན་ནས། “སྤྲུལ་བ”དང“ཡང་
སྤྲུལ”ལམ་ལུགས་ཀྱིས་ཚེ་ཚེ་རབས་རབས་ལ་བདེ་འདུག་སྐྱིད་ཉལ་ཁོ་ན་གཏོང་
བཞིན་ཡོད་པའི་ངན་མཚང་དམར་བཤུ་བརྒྱབ་ཡོད། འདིས་བོད་སྤྱི་ཚོགས་ཀྱི་
གནས་སྟངས་ འདི་ ཇི་ འདྲའི་ ཡ ང་བ་ ཞིག་ ཡིན་ པ་ གསལ་ རྗེན་ དུ་ བཀྲལ་ ཡོད།
“གཤོག་ཟུང་ཕྲ་མོ༼ཁར་སྣང་ནས་བདེ་ལྕག་འཁྱུག་པོར་རྡེབ་མྱོང་བའི་གཤོག་ཟུང་
ཕྲམོ༼གཤོག་ཟུང་ཕྲ་མོ་ཡན་ལག་ལྷག་མ་ཞིག་ཡིན་སྲིད་པའི་བྱིའུ་ཆུང… ”
སེམས་ཁུར་དང་སྐྱོ་ཉམས་ཀྱིས་ཡོངས་སུ་ཕྱུག་ཡོད་པའི་སྣང་བརྙན་ཕུན་སུམ་ཚོགས་
པོ་འདི་ནི་གཉོམ་ཆུང་བའི་མི་བུ་དག་ལ་འཆང་བའི་གཅེས་སེམས་ཀྱི་ཀློང་ནས་
བཏེགས་འོངས་པ་རེད། ཉིན་རྒྱུན་གྱི་འཚོ་བའི་གོ་རིམ་ཁྲོད་བཀོལ་བདེ་བའི་ཡན་
ལག་ཅིག་གློ་བུར་བཀོལ་ས་གཅིག་ཀྱང་མེད་པའི“ཡན་ལག་ལྷག་མ་ཞིག་ཏུ་གྱུར་པའི་
སྡུག་བསྔལ་འདི། སྙིང་རྗེ་བའི་བྱེའུ་ཆུང་གིས་མ་གཏོགས་སུ་ཞིག་གིས་རྟོགས་ནུས།
ཡན་ལག་ལ་བཅིངས་འགྲོལ་ཐོབ་པས་ད་གཟོད་མིའི་ཀླད་ཆེན་ཆེས་ཆེར་རྒྱས་ནས་
སྲོག་ཆགས་གཞན་ལས་རྣམ་པར་གྱེས་ཏེ་སྤྱི་ཚོགས་ཀྱི་རང་བཞིན་དང་ལྡན་པར་གྱུར་
པ་རེད། སྙན་རྩོམ་འདི་ཀློག་དུས་ངའི་ཡིད་ལ་གྲོང་ཁྱེར་དུ་བཟོས་ཡོད་པའི་རི་
– 10-



རང་གཤིས་གདུང་འབོད།
དྭགས་གླིང་ག(དོན་དུ་དེ་ནི་རི་དྭགས་བཙོན་ར་ཡིན་ཡང་མི་རྣམས་ཀྱིས་དེ་ནི་གྲོང་
ཁྱེར་གྱི་མཛེས་ལྗོངས་ཤར་གཅིག་ཡིན་ཟེར)དག་དྲན་ཡོང་ལ། དེ་ལས་ཀྱང་ལོ་རྒྱུས་
ཀྱི་བྱེ་མའི་ཐང་ཆེན་ལ་ཆུ་ཀླུང་བཞིན་ཐིམ་ཟིན་པའི་བོད་བཙན་པོའི་རྒྱལ་རབས་དག་
དྲན་འོང་། དེ་རུ“མི”ཡི་གཤིས་ཀ་འཇོམས་ཤིང“མི”ཡི་འཚོ་གནས་འདོར་བའི
“ཆོས”དང་“ཆོས་པ”ཚོས། བཙན་པོའི་དུས་ཀྱི་དཔའ་བོ་སྟག་འདྲ་གཟིག་འདྲ་
དག་གི་ཕས་རྒོལ་འཇོམས་བྱེད་རྣོ་དབལ་ལྡན་པའི་མཆེ་སྡེར་དག་ཡན་ལག་ལྷག་མར་
བཟོས་སོང་། མཛངས་མི་ཤུ་འདྲ་རྐྱང་འདྲ་དག་གི་མངའ་ཐང་གཅོད་བྱེད་རྩོལ་
ཤུགས་རྫོགས་པའི་རྐང་ལག་དག་ཡན་ལག་ལྷག་མར་བཟོས་སོང་། མཁས་པ་ཁྲ་
འདྲ་གླག་འདྲ་དག་གི་ནམ་འཕང་བསྟོད་བྱེད་མཉེན་ལྕུག་ལྡན་པའི་གཤོག་ཟུང་དག་
ཡན་ལག་ལྷག་མར་བཟོས་སོང་། མཇུག་མཐར་བན་རྒན་ཁ་སེར་ཁོ་ལེ་ཞིག་གིས་
ལྐོག་མདའ་གཅིག་གི་སྣ་ནས་བཙན་ལ་གཏུམ་པའི་ཐུ་བྷོད་རྒྱལ་རབས་ཀྱི་དབུགས་
ཉག་རྟ་རྔ་འདྲ་བོ་ཡང་ནག་ཐུམ་མེར་བཅད་སོང་། ཀྱེ་མ། ཡང་བའི་ལོ་ཟླ་དེས་ང་
ཚོར་འདི་ལྟར་དུ་སྙིང་སྐྱེ་ཡང་མིག་ཆུ་མི་ཐོན་པའི་ཁ་མཚར་ནག་པོ་ཞིག་རྩེད་རྗེས།
ལོ་རྒྱུས་ཀྱི་ཤིང་རྟ་ཆེན་མོ་དེ་སྐོར་གྱིན་རྒྱང་ནས་རྒྱང་དུ་བུད་སོང་། སྙན་རྩོམ་དུ་འདི་
ལྟ་བུའི་སྐྱོ་སྣང་དང་དཀའ་སྡུག་གི་དབྱངས་རྟ་རིང་མོ་ཞིག་ལ་འོད་ཀྲིག་ཀྲིག་གི་
བརྗོད་བྱའི་མཆི་མ་རེ་རེ་མུ་ཏིག་གི་ཕྲེང་བ་བཞིན་བསྟར་ལ་བརྒྱུས་ཡོད་པ་རེད། དེ་
ཡང་ང་ཚོས་སྐྱོ་གདུང་གི་མིག་ཆུ་འབྱིད་རྗེས་མདུན་ཕྱོགས་ཀྱི་ལམ་བུ་གསལ་པོར་
འཚོལ་དགོས་པ་བསྒྱུར་དུ་མེད་པའི་གནས་ལུགས་འབའ་ཞིག་རེད། ང་ཚོའི“བྱིའུ་
ཆུང”་ལ་ལྟོས་དང་། “ཡོད་ཚད་གཉིད་ལ་ཤོར་བའི་ཤུལ་དུ”གླགས་བཙལ་ནས“རྨི་
- 11 -



རང་གཤིས་གདུང་འབོད།
ལམ་གྱི་ལྷག་མ”དེ་ཕྱི་རུ་སྤྲོ་བཞིན་འདུག “འཕུར་སྐྱོད་ཁྲོད་ཀྱི་རྨི་ལམ” “གཤོག་
པ་ཅན་གྱི་རྨི་ལམ” ངོ་མཚར་གྱི་རྨི་ལམ་འདི་དག་ནི་གསེར་མདོག་གི་སེམས་པ་
མངའ་བའི་མི་བུ་སུ་དག་གི་རྨི་ལམ་ཡིན་སྲིད། ལྟ་ ཅི་སྨོས། དེ་ནི་ང་ཚོའི་གླེན་
རྨོངས་གཏུ་ལུམ་གྱིས་མིག་ཟུང་བྲུས་པའི་དཔའ་བོ་ལུང་ཤར་གྱི་རྨི་ལམ་རེད། དེ་ནི་
ང་ཚོའི་ཕྲག་དོག་ཁྱད་གསོད་ཀྱིས་བཙོན་དུ་བཟུང་སྟེ་མནར་གཅོད་ཚད་མེད་བཏང་
མཐར་གཤེགས་པའི་དཔའ་བོ་དགེ་ཆོས་ཀྱི་རྨི་ལམ་རེད། དེ་ནི་བོད་སྲོལ་རྒྱུན་གྱི་ཕྱི་
བགེགས་ནང་རྐྱེན་གྱིས་མཚར་སྡུག་འབར་བའི་མི་ཚེ་དང་ཕུགས་བསམ་སྐེད་པ་ནས་
བཅག་པའི་དཔའ་བོ་རང་གྲོལ་གྱི་རྨི་ལམ་རེད། མཁས་མཛངས་དཔའ་གསུམ་གྱིས་
ཀུན་ནས་བརྟས་པའི་མི་བུ་འདི་དག་གི་ཚེ་སྲོག་དང་སྙིང་སྟོབས་ནི། ཁྲག་གིས་
སྦགས་ཡོད་པའི་ང་ཚོ་རང་གི་ལག་ཟུང་འདིས་དངོས་སུ་དམར་གསོད་བཏང་བ་ལས་
གཞན་སུ་དང་གང་ལ་ཡང་ལེ་བདའ་དང་ཁག་དཀྲི་སྤུ་ཙམ་ཡང་བྱེད་རྒྱུ་ཡོད་པ་མ་
རེད། འོན་ཀྱང་དགའ་འོས་པ་ཞིག་ནི། ལྷུང་ལྷུང་ལོ་རྒྱུས་ཀྱི་གཙང་པོས། བོད་
རིག་གནས་སྙིང་སྟོབས་སྐྱ་ཟད་སྔོ་སྡུག་ཏུ་གྱུར་པའི་དུས་རབས་ཉི་ཤུ་པའི་སྨད་ཙམ་
གྱི་ལམ་མདོ་ཟིན་ཙ་ན། “འཕུར་སྐྱོད་ཁྲོད་ཀྱི་རྨི་ལམ་དེ་ཕྱི་རོལ་གྱི་བར་སྣང་ལ་
སྤུར”མཁན་ཤེས་ལྡན་པ་སྐོར་ཞིག་རྒོད་པོའི་ཁྱུ་བཞིན་མཁའ་རུ་ལྡིང་བྱུང་། དེ་ནི་
བསམ་བློ་དང་རིག་པའི་དཔའ་བོ་དེ་ཚོའི་རླབས་ཆེན་མཛད་རྗེས་ཀྱི་རྒྱུན་མཐུད་པ་
རེད། ཁོ་ཚོའི་རྨི་ལམ་ལྷག་མ”ལ་ཁྲག་རྒྱུན་གསར་པ་དང་རྣམ་ཤེས་གསར་པ་
བསྣན་པ་རེད། ང་ཚོའི་སེམས་ཁོང་རེ་བ་དང་ཡིད་ཆེས་ཀྱིས་ཅི་ལ་མི་ཁེངས། དེ་
ཡང་རྩོམ་པ་པོས་“རྨི་ལམ”དེ་དག་གིས“ངའི་གཏིང་རིམ་གཏིང་རིམ་གྱི་ཅི་ཞིག་ཤིག་
- 12 -



རང་གཤིས་གདུང་འབོད།
ཤིག་སྒུལ”ཡོང་ཟེར། དོན་དམ་ང་ཚོའི་གཏིང་རིམ་ན་ཅི་ཞིག་ཡོད་སྲིད། ང་ཚོའི་
གཏིང་རིམ་ན་རང་གཤིས་གདུང་འབོད་དང་མི་བུ་དག་ཁེར་ཚུགས་ཀྱི་མི་གཞི་ལ་
བརྟེན་ནས་རེ་རེ་བཞིན་འགྲེང་དགོས་པའི་སྤོབས་པ་དང་སྙིང་སྟོབས་ལས་གཙོ་བ་ཅི་
ཞིག་ཡོད་སྲིད། དཔལ་
རྩོམ་པ་པོས་མཇུག་མཐར“ང་རང་མཐའ་མེད་པའི་འཇིགས་སྐྲག་གི་གཡང་
ལས་འདྲེན་མཁན་ནི་བྱིའུ་སྐད་ཅིག་ཡིན/ཞག་གང་བོར༼ཁྱིའུ་སྐད་ཅིག་གིས་ངའི་
གཉིད་ཡལ་བར་བྱས”ཞེས་པ་དང་རྩོམ་གྱི་མགོའི“ང་རང་མཐའ་མེད་པའི་རྨི་ལམ་
གྱི་འཇིགས་སྐྲག་ལས་འགྲོལ་མཁན་ནི་བྱིའུ་སྐད་ཅིག་ཡིན/ནམ་ཕྱེད་ལ༼ཁྱིའུ་སྐད་
ཅིག་གིས་ངའི་གཉིད་དཀྲོགས་བྱུང”ཞེས་པ་གཉིས་ཕན་ཚུན་བར་གཅིག་གིས་བོས་
པར་གཅིག་གིས་ཨ་ལན་བྱིན་པ་བཞིན། སྙན་ངག་བྱིངས་ཀྱི་བརྗོད་བྱ་རྗོད་བྱེད་
ཕན་ཚུན་བར་རམ་འདེགས་ཐོན་དུ་བཅུག་སྟེ། སྙན་རྩོམ་ཧྲིལ་པོ་གོང་བུ་གཅིག་ཏུ་
སྒྲིལ་ནས་ཚགས་དམ་ལ་གནད་ཆུམས་པའི་དགེ་མཚན་གྱིས་བརྟས་པར་བྱས་ཡོད།
དེ་བཞིན་རྩོམ་པ་པོ་“མཐའ་མེད་པའི་རྨི་ལམ་གྱི་འཇིགས་སྐྲག་ལས”“འགྲོལ”ཐུབ་
པ་བྱུང་བ་ནས་མཇུག་མཐར་སླར་ཡང་“མཐའ་མེད་པའི་འཇིགས་སྐྲག་གི་གཡང་ལ”
“འདྲེན” པར་བྱས་སོང་། འདི་ན་གནད་ཅིག་ཡོད་དེ། ཐོག་མའི་འཇིགས་སྐྲག་དེ
“རྨི་ལམ་གྱི་འཇིགས་སྐྲག”ཡིན་པས་དེ་རུ་ཁྱོད་ལ་རྒྱབ་རོགས་བྱེད་མཁན་དང་
སྡོངས་གྲོགས་བྱེད་མཁན་གང་ཡང་ཡོད་པ་མིན། ཁྱོད་ནི་དེ་ལྟར་ཤིང་ལོ་རླུང་ཁྱེར་
ཞིག་དང་འདྲ་བར་ཁ་ཕྱོགས་མེད་པར་གང་སར་འཁུར་བ་ཡིན། ཏག་ཏག་སྐབས་
འདིར“བྱིའུ་ཆུང”ཞིག་གིས་གཉིད་ལས་སད་པར་བྱས་པ་ནི་དཔེར་ན་རང་ཉིད་ཆུ་
- 13 -



རང་གཤིས་གདུང་འབོད།
ཆེན་གྱི་རྦ་ཀློང་གིས་མཐོ་རྒྱག་དམའ་རྒྱག་ངང་འཁུར་བཞིན་པའི་སྐབས་སུ་ལག་པས་
འཇུ་ས་ཞིག་རྙེད་པ་དང་འདྲ་ལ། ད་དུང་ཉེན་ཁའི་འགག་རྩ་ནས་ཡོངས་སུ་ཐར་
མེད་རུང་། མ་མཐར་ཡང་དེ་ནས་བཟུང་ རང་ཉིད “བྱིའུ་ཆུང་” བཞིན“ སད་
འདུག”པ་དེ་ནི་གཙོ་བོའི་ནང་གི་ཡང་གཙོ་རེད། དེའི་འཕྲོར་མཐའ་མཇུག་གི་
འཇིགས་སྐྲག་དེ་རྨི་ལམ་གྱི་འཇིགས་སྐྲག”མིན་ལ་མངོན་སུམ་གྱི་འཇིགས་སྐྲག་ཡིན་
པས། དེ་ རུ་ ཁྱོད་ ཀྱིས་ རང་ གི་ བསམ་ བློར་ རང་ དབང་ གིས་ ཁ་ ལོ་ དཀྱོག་ སྟེ།
འཇིགས་སྐྲག་དེ་ལས་ཐར་ཐབས་ཤིག་བཙལ་ནུས་ལ་བཙལ་ནས་རྙེད་སྲིད་པ་ཞིག་
ཀྱང་རེད། དེ་དང་དེ་བཞིན་སྙན་རྩོམ་ཧྲིལ་པོ་ཐོག་མའི་ཁ་ཕྱོགས་མེད་པའི་མུན་
སྨག་ཀློང་སྟུག་གི“འཇིགས་སྐྲག”ནས་ཐོན་ཏེ། མཐར་ནམ་ལངས་ཉི་ཤར་གྱི་ཕྱིར་
རང་ཉིད་ཅིས་ཀྱང་འཇུག་དགོས་པའི“འཇིགས་སྐྲག”གཞན་ཞིག་གི་ཁྲོད་དུ་འཇུག་
པར་བྱས་ནས། ནམ་ཞིག་སྐྱ་རེངས་ཀྱི་འོད་མདངས་མཐོང་ཐུབ་པའི་རེ་བ་ཞིག་
གཏིང་ཟབ་སར་མེ་སོན་བཞིན་སྐྱང་སྦེད་བྱས་ཡོད་པ་རེད། དེ་ལྟར་སྙན་རྩོམ་ཧྲིལ་
པོས་རང་གཤིས་གདུང་འབོད་ནས་མགོ་བརྩམས་ཏེ་བཟློག་མེད་ཀྱི་འོས་འགན་ཞིག་
ཕྲག་ཏུ་བླངས་ཡོད་པ་གཏིང་ཟབ་སར་བྲིས་ཡོད།
པའ “རྨི་ལམ”དང“གཤོག་པ” (མཇུག་གི་གཏམ）
སྙན་རྩོམ་འདིར“རྨི་ལམ”དང“གཤོག་པ”གཉིས་ཡང་ནས་བསྐྱར་དུ་སྣང་
བར་བྱས་ཏེ། ཚེ་སྲོག་གི་འཚོ་བཅུད་ཀྱིས་ཡོངས་སུ་ཕྱུག་ཡོད་པའི་ཡིད་བརྙན་ཕུན་
སུམ་ཚོགས་པ་ཞིག་ཏུ་བཞེངས་སྐྲུན་བྱས་འདུག འཚོལ་སྙེག་བྱེད་དགོས་ པའི་
༣
14 -



1:|
རང་གཤིས་གདུང་འབོད།
ཕུགས་བསམ་གྱི་ནམ་མཁའ་དེ། རེ་འབོད་གཏོང་བཞིན་པའི་བྱང་ཐང་གི་གླུ་སྒྲ་དེ།
རྨི་ལམ་དང“གཤོག་པ”ཇི་བཞིན་མཛེས་སྡུག་གི་ནུབ་ཕྱོགས་ན་རེས་གསལ་རེས་ཡིབ་
ཀྱིས་སྣང་ལ་སུ་ཞིག་གི་དྲན་འཆར་ལ་འཇའ་ཚོན་གྱི་ཁ་དོག་ཡང་ཡང་བགོ་རྩིས་འདུག
ད་དུང་ལྷན་སྐྱེས་ཀྱི་རང་གཤིས་དེ་སྔོ་ཡོམ་ཡོམ་གྱི་གཙང་པོ་ཇི་བཞིན། བག་ལ་ཞ་
ཡོད་པའི་ཤེས་རྟོགས་དེ་འུར་ཆེམ་ཆེམ་གྱི་མེ་ལྕེ་ཇི་བཞིན་རྨི་ལམ་”དང་“གཤོག་པ”
ཡི་དབྱངས་རྟ་ནས། ལོ་ངོ་སྟོང་གི་མི་སེམས་ཀྱི་གནའ་བོའི་ལྕགས་རི་གཏོར་བར་
སྒུག་བཟོད་མེད་པའི་དྲན་སྐུལ་ཡང་ཡང་བྱེད།
དེ་བཞིན་མེས་པོ་“རྨི་ལམ”ལས་རྒས་ཤིང་སེམས་འདུན་“གཤོག་པ”བཞིན་
རྒྱས་པའི་དུས་རབས་གསར་པ་འདི་རུ། “རྒུམ་བུ”དང“སྐོམ་ཆུ”སོགས་ཀྱི་ཕྱིར་དུ
བྱིའུ་ཆུང”ཚོ་རེ་རེ་བཞིན“བདག་པོ”ཚོས་བཟོས་པའི་“གཟེབ་དྲ”རུ་ལྷུང་ཞིང་
མེས་པོས་གནང་བའི་འཕུར་བྱེད་ཀྱི “གཤོག་པ” ཡང“ཡན་ལག་ལྷག་མ” ཙམ་དུ་
གྱུར་ཞིང་། རང་དབང་གིས་འཕུར་ལྡིང་བྱེད་ཡུལ་གྱི“ནམ་མཁའ” དེ་ཡང“རྨི་
ལམ”སྤུར་སའི་དྲན་ལྗོངས་ཙམ་དུ་ཟད་ཡོད་པ་རེད། དགེ་ཆོས་ཀྱིས“མཐའ་མེད་
ཆོས་དབྱིངས་རིག་པའི་དབྱིངས་སུ་བཏགས། ། རིག་པའི་བུ་ཆུང་ལུས་ཀྱི་ནང་དུ་
བཏགས། ། ལུས་ཀྱི་ཐོ་ཡོར་ཟས་དང་སྐོམ་ལ་བཏགས། ། ཟས་དང་སྐོམ་ནི་ཕྱི་རོལ་
རྐྱེན་ལ་བཏགས”ཞེས་གསུངས་པ་ནང་བཞིན། མི་བུ་ཞིག་ཡིན་པའི་ཆ་ནས་ལྟོ་གོས་
བཟའ་བཏུང་སོགས་སྔོན་དུ་བསྒྲུབ་དགོས་པ་རྩ་བའི་ཡང་རྩ་བ་ཡིན་པས་ན། “བྱིའུ་
ཆུང”ཚོས་སྐབས་ཙམ་དུ་ཚེ་སྲོག་གི་རྒྱུན་སྐྱོང་ཕྱིར་“བདག་པོ་”ཡི་ས་ནས“རྒུམ་བུ”
དང“སྐོམ་ཆུ་” སློང་དགོས། “བདག་པོ”ཡི་སྐྱོ་བ་བསང་བ་དང“བདག་པོ”ལ་
- 15 -



རང་གཤིས་གདུང་འབོད།
བདེ་སྣང་རྙེད་དུ་འཇུག་དགོས། དེར་མ་ཟད“གཉོམ་སྐད་ལྷང་ལྷང”ཡང་སྒྲོག་
དགོས། འོན་ཀྱང་འདི་ནི་ནམ་ལངས་ཁའི་གྲང་ངར་ཡིན་ལ་ནམ་ཞིག་བདེན་དོན་
གྱི་ཉི་རྩེ་ས་གཞི་རུ་འཕྲོས་འོང་ཐུབ་པར་ང་ཚོར་སོམ་ཉི་ཅི། བློན་
མདོར་ན། མར་ཐིན་ལུ་སིར་ཁེན་གྱི་རྨི་ལམ”དང་འདྲ་བའི“རྨི་ལམ”དང་
ཀོར་ཁིའི“རྒྱ་མཚོའི་ཁུག་རྟ”དང་འདྲ་བའི“གཤོག་པ” གཉིས་ནི། ང་ཚོའི་རང་
གཤིས་འབོད་སྐུལ་དང་རང་དབང་བརྩོན་ལེན་བྱེད་པའི་སྤོབས་པ་དང་དཔའ་
གདེང་རེད། ང་ཚོའི་འབོག་ཏུ་མེད་པའི་ལོ་རྒྱུས་ཀྱི་འགན་འཁྲི་དང་གཡོལ་ཐབས་
མེད་པའི་དུས་རབས་ཀྱི་དོ་ཁུར་རེད། །
2005ལོའི་ཟླ3པར་བྲིས། ཟླ6པར་བཅོས།
ཟུར་བཀོད།
མཚན་ཕྱེད་ཀྱི་བྱིའུ་སྐད།
ང་རང་མཐའ་མེད་པའི་རྨི་ལམ་གྱི་འཇིགས་སྐྲག་ལས་འགྲོལ་མཁན་ནི་བྱིའུ་སྐད།
ཅིག་ཡིན ནམ་ཕྱེད་ལ བྱིའུ་སྐད་ཅིག་གིས་ངའི་གཉིད་དཀྲོགས་བྱུང
བྱིའུ་སྐད་དེ ཁང་བརྩེགས་ཀྱི་ཐོག་སོ་གཉིས་པའི་སྒེའུ་ཁུང་ལས་མངོན་ཆུང་
གིས་འཛུལ་འོངས་
གྲོང་ཁྱེར་ཞིག་གི་རྫས་དུད་དང་སྨག་རུམ་ཁྲོད་དུ བྱིའུ་ཆུང་ཞིག་སད་འདུག
གཉིད་ཡལ་བའི་བྱིའུ་ཆུང་ཞིག་གིས་སྨག་རུམ་ཁྲོད་དུ་ཅི་ཞིག་འཆད་རྩིས་འདུག་པ་
བྱིའུ་ཆུང་དེ སྨྱུག་མའི་ གཟེབ་དྲ་ཡིད་དུ་འོང་བ་ཞིག་ཏུ་བསྡད་ཡོད་ངེས
- 16 -



གི་རང་གཤིས་གདུང་འབོད།
གཤོག་སྒྲོའི་སྟེང་དུ་ལྟ་ན་སྡུག་པའི་ཚོས་མདོག་སྣ་ཚོགས་བྱུགས་ཡོད་ངེས རྒུམ་བུ་
འགྲང་ངེས་དང་སྐོམ་ཆུ་འདང་ངེས་མདུན་དུ་བླུགས་ཡོད་ངེས། དང་
ད་དུང ཉིན་ཧྲིལ་བོ་རེ་རེར བདག་པོ་གང་རུང་ཞིག་གིས་བྱིའུ་ཆུང་དེའི་
གཉོམ་སྐད་ལྷང་ལྷང་གི་སྐད་ངག་ཁྲོད་དུ་སྐྱོ་བ་བསང་གིན་ཡོད་ངེས བདེ་སྣང་རྙེད་
ཀྱིན་ཡོད་ངེས
གཤོག་ཟུང་ཕྲ་མོ བར་སྣང་ནས་བདེ་ལྕག་འཁྱུག་པོར་རྡེབ་མྱོང་བའི་གཤོག་
ཟུང་ཕྲ་མོ གཤོག་ཟུང་ཕྲ་མོ་ཡན་ལག་ལྷག་མ་ཞིག་ཡིན་སྲིད་པའི་བྱིའུ་ཆུང་དེས ཕྱི་
རོལ་གྱི་བར་སྣང་ལ་ངག་འཕྲིན་སྐུར་གྱིན་འདུག ཡོད་ཚད་གཉིད་དུ་ཡུར་བའི་ ཤུལ་
དུ འཕུར་སྐྱོད་ཀྱི་རྨི་ལམ་ལྷག་མ་དེ་ཕྱི་རོལ་གྱི་བར་སྣང་ལ་སྤུར་གྱིན་འདུག །
གཤོག་པ་ཅན་གྱི་རྨི་ལམ་དེ འཕུར་སྐྱོད་ཁྲོད་ཀྱི་རྨི་ལམ་དེ སྒེའུ་ཁུང་ལས་
མངོན་ཆུང་གིས་འཛུལ་འོངས འོངས་ནས་ཀྱང་ངའི་གཏིང་རིམ་གཏིང་རིམ་གྱི་ཅི་
ཞིག་ཤིག་ཤིག་སྒུལ་
ང་རང་མཐའ་མེད་པའི་འཇིགས་སྐྲག་གི་གཡང་ལ་འདྲེན་མཁན་ནི་བྱིའུ་སྐད་
ཅིག་ཡིན ཞག་གང་བོར བྱིའུ་སྐད་ཅིག་གིས་ངའི་གཉིད་ཡལ་བར་བྱས1 :
2004. 5. 28མཚན་ཕྱེད་ལ་ལན་གྲུ་ནས།
བས་ན་འདུལ་བ་དག་དག་དང་འགྲོ་
་
17



“འཕྲུལ་སྣང་དང་མངོན་སུམ་གྱི་བར་ཐག
“འཕྲུལ་སྣང”དང་མངོན་སུམ་གྱི་བར་ཐག་
སྐྱབས་ཆེན་བདེ་གྲོལ་གྱི་སྙན་ངག《འཕྲུལ་སྣང་གི་
ཚོགས་འདུ》གླེང་བ།
སྐྱབས་ཆེན་བདེ་གྲོལ་ནི་ལོ་འདི་འགར་བོད་སྙན་ངག་གསར་རྩོམ་གྱི་གར་
སྟེགས་སྟེང་། ཀློག་མཁན་དང་རྩོམ་མཁན་མང་མང་གིས་མཐོང་བ་ཉུང་བའི་སྒྱུ་
རྩལ་གྱི་ཞབས་བྲོ་གཞན་ཞིག་བསྒྱུར་མཁན་གྱི་བྲོ་པ་ཁེར་རྐྱང་ཞིག་རེད་སྙམ། ཚུལ་
འདི་ནི་དུས་རབས་ཉི་ཤུའི་སྟོད་ཀྱི་ཆར། དེང་རབས་ཞབས་བྲོའི་སྲོལ་འབྱེད་མཁན་
ཡེ་ཧྭ་ཏོ་ལ་ཏིན་ཁུན་གྱིས་ཆ་ག་པའི་གཤོག་ཐུལ་ལས་སྲབ་པའི་གར་ལྭ་གྱོན་ཏེ་རྐང་
རྗེན་མར་དེང་རབས་ཞབས་བྲོ་བསྒྱུར་གྱིན་སྲོལ་རྒྱུན་གྱི་པ་ལི་ཞབས་བྲོ་ལ་བསམ་
བཞིན་འགྲན་འཛུགས་པ་དང་མཚུངས། དེ་ཡང་ད་ལྟའི་བོད་རྩོམ་སྟེགས་སྟེང་གི་གྲུ་
བཞི་ལྷམ་པ་ལྷམ་རྐྱང་ཚོ་དང་གོར་མ་ཟླུམ་པོ་ཟླུམ་རྐྱང་དག་དང་བསྡུར་ན། ན་
གཞོན“ཟུར་ཁ་ཅན”འདི་ནི་སྙུང་བུ་སྐྱེ་མོའི་ནང་དུ་བླུགས་པ་ལྟར་མདའ་རྩེ་མདུང་
སྣེ་སྔོ་ཟིང་ངེར་ཕྱིར་མངོན་འདུག་པ་རེད། འདི་ནི་ཅིའི་ཕྱིར་དགའ་འོས་པ་ཞིག་
མིན། འགྲེང་ཚུགས་དང་ཁེར་གཤིས་འདི་ལྟ་བུ་ནི་དེ་རིང་གི་ང་ཚོའི་སྤྱང་ཀི་ནས་ལུ་
གུར་འགྱུར་གྱིན་པའི་བོད་སྤྱི་ཚོགས་ལ་མཚོན་ན་ཉུང་དྲགས་པ་ལས་མང་ཐལ་བ་ག་
ལ་ཡིན་ཏེ་མིན་ནོ།།
འོན་ཏེ་ཀུན་པོར་ལྟ་སྟངས་གཅིག་འདྲ་ཞིག་ཆགས་ཡོད་པ་ནི་སྐྱབས་ཆེན་བདེ་
- 18 -



1:|:
རང་གཤིས་གདུང་འབོད།
གྲོལ་གྱི་སྙན་ངག་ལ་གོ་བ་ལེན་རྒྱུ་དཀའ་ཟེར་བ་དེ་རེད། དེ་ཡང་མུན་ནག་མདའ་
འཕེན་ལྟ་བུའི་སྐད་ཆ་དམིགས་ཡུལ་མེད་པ་ཞིག་ག་ལ་ཡིན། ཀློག་པ་པོ་རེ་རེའི་རིན་
ཐང་འཇོག་ཚད་དང་མཛེས་དཔྱོད་ལྟ་བ་ཇི་ལྟར་ཐ་དད་ཀྱང་། རྩོམ་ཡིག་ཅིག་ཀློག་
དུས་མདོ་དོན་ཞིག་གོ་བའི་ཕྱིར་མ་གཏོགས་ཡི་གེ་ཡི་རྩེད་འཇོ་ཀྱལ་ཀ་ཙམ་དང་ཐ་
སྙད་ཀྱི་ཀུ་རེ་ཁ་མཚར་ཙམ་མཐོང་ཕྱིར་ག་ལ་ཡིན། རྩོམ་པ་དག་མང་ཚོགས་དང་
བར་ཐག་བཀྱེད་ཆེ་ན་བོད་དར《མེ་ལོང་མ》ནང་བཞིན། ལོ་ངོ་བརྒྱ་ཕྲག་དུ་མ་
འདས་ཀྱང་དགོན་སྡེའི་དགེ་བཤེས་ཚོའི“ཐུགས་ཀྱི་བུ་ཆེན”དག་ལ་ཕྲེང་བརྒྱུད་བྱས་
པ་མ་གཏོགས་བོད་རིགས་མང་ཚོགས་ལ་ཟན་ཕོར་པ་གང་ངམ་གོས་ལྷགས་སྐྱོབ་ཙམ་
གྱི་ཕན་ཡང་ཐོགས་མ་ཐུབ་པ་དེ་ལྟ་བུ་རེད། འདིའི་ཕྱོགས་ལ་སྔོན་ཆད་དོན་གྲུབ་
རྒྱལ་གྱིས་ཀྱང་འུ་ཚོས་ལོ་རྒྱུས་ཀྱི་བསླབ་བྱ་ལེན་དགོས་ཞེས་གལ་པོ་ཆེ་ལ་ནན་ཏན་གྱི་
ཚུལ་གྱིས་གསུངས་མྱོང་འདུག དེ་ལྟར་མང་ཚོགས་ལ་ཅི་ཡང་མི་ཕན་པའི་རྩོམ་རིག་
ཅིག་ལ་ལོ་རྒྱུས་ཀྱི་རིན་ཐང་དང་སྒྱུ་རྩལ་གྱི་བདེན་པ་ནི་གླེང་ཐབས་མེད་པ་ཞིག་རེད།
འདི་ནི་ང་ཚོའི་ཡིད་ལ་གཅགས་རྒྱུ་ཞིག་ཀྱང་ཅི་ལ་མིན། མ་
《འཕྲུལ་སྣང་གི་ཚོགས་འདུ》(སྙན་ངག་འདི2005ལོའི《གངས་རྒྱན་མེ་ཏོག》དེབ་
བཞི་པའི་སྟེང་འཁོད་ཡོད)ཞེས་པའི་སྙན་ངག་འདི་ལ་དཔྱད་ཚིག་འགའ་བྲི་བར་འདོད་
པ་ལ་ཡང་རྒྱུ་མཚན་གསུམ་ཡོད། གཅིག་ཏུ་ན་སྙན་རྩོམ་འདིའི་སྐད་ཆའི་སྒྱུ་རྩལ་ལ་
རང་གཤིས་འབུར་དུ་ཐོན་ཡོད་སྙམ། གཉིས་སུ་ན་ཚིག་སྦྱོར་བབ་ཆགས་ལ་ཚགས་
དམ་པོ་འདུག ད་དུང་སྙན་ངག་གི་དབྱངས་འགྲོས་མགྱོགས་བུལ་རན་ལ་ཚད་
བཅད་ལ་ལྡེམ་ཤུགས་ལྡན། གསུམ་པ་ནི་གཙོ་བོ་ཡིན་ཏེ་གོང་སྨྲས་ཀྱི་ཆ་རྐྱེན་ནམ་
- 19-



“འཕྲུལ་སྣང”དང་མངོན་སུམ་གྱི་བར་ཐག་
རྨང་གཞི་དེ་གཉིས་ཀྱི་རམ་འདེགས་འོག་བབ་ལྕི་བའི་བརྗོད་གཞི་རིལ་མོ་ཞིག་སྙན་
རྩོམ་བཀླགས་མ་ཐག་སེམས་ངོར་ལྗིད་ཡོར་རེར་ལྷུང་རྒྱུ་ཞིག་འདུག བདག་གིས་
ཀྱང་གཙོ་བོ་འདིའི་ཕྱོགས་ནས་ཡི་གེ་འགའ་སྤྱིར་བཏང་གི་ཁ་བརྡ་བཞིན་བྲིས་པ་ཡིན།
༢ འ སྙན་རྩོམ་འདི་ནི་སུའུ་ལེན་གྱི་རྩོམ་མཁན་མ་ཡ་ཁོ་ཝེ་སི་ཁེPཡི《ཚོགས་འདུར་
དུངས་མཁན》《*#》)ལྟ་བུའི་ཆབ་སྲིད་ཟུར་ཟའི་སྙན་རྩོམ(&aid, d ༢)
ལེགས་ཤོས་ཤིག་ཡིན་པར་སྙམ། དེང་གི་ཆར་བོད་སྙན་ངག་གི་སྡེ་ན་སྲིད་འཛིན་སྡེ་
ཁག་གི་རུལ་སུངས་རྣམ་པ་བྲིས་པ་ཅུང་ཉུང་བས་འདིའི་ཕྱོགས་ཀྱི་ཡང་ཚོད་ལྟ་ཡག་
པོ་ཞིག་རེད་སྙམ། གཞན་དུ་ན་འུ་ཚོས“མིའི་རིགས”དང་“འཛམ་གླིང”ཞེས་རི་བོ་
ཧི་མ་ལ་ཡ་ལས་གཏོས་ཆེ་བའི་བརྗོད་བྱ་མང་མང་བློ་དང་རིག་པས་མི་འཇུན་ཡང་
གཡག་སྣ་ཁུ་ཚུར་བྱེད་པ་ལས། སྙན་རྩོམ་འདི་བཞིན་བློ་ཁ་ནང་ལ་དཀྱུས་ཏེ་རང་གི་
ལག་པས་སྙོབ་ས་དང་རྐང་པ་བསླེབས་སའི་ཡུལ་ལུང་ཁོར་ཡུག་གི་ན་ཚ་བདེ་སྡུག་
ཤོག་ངོར་བཀྲམ་རྒྱུ་ནི་རྩོམ་པ་པོ་ཞིག་གི་གཡོལ་མེད་འགན་འཁྲི་ཡིན་ལ་དངོས་དོན་
དང་ཡང་ཇི་འདྲའི་མཐུན་ཞིང་འཚམ་པ་ཞིག་རེད་ཨང་། དེ་བས། སྙན་རྩོམ་འདི་
བཀླགས་པ་ཙམ་གྱིས་ལོ་ངོ་དུ་མའི་རྗེས་སུ་གྲོགས་པོ་རྙིང་པ་ཞིག་དང་འཕྲད་འོང་བ་
དང་འདྲ་ལ། ཞར་དང་ཞོར་ནས་སེམས་ལྷོད་ལ་ཕབས་ཏེ་ཁ་བརྡ་ཁོག་པ་གང་ལབ་
ག མ་ཡ་ཁོ་ཝེ་སི་ཁེ།_（V, V. mayyakc-vsky, *# EJAWik, 1893 = 1930） སུའུ་ལེན་གྱི་
སྐྱེས་ཐོབ་རིག་པའི་དཔལ་འབར་བའི་སྙན་ངག་པ་གྲགས་ཅན། དེབ་གྲངས་བཅུ་གསུམ་ལ་ལོངས་པའི་སྙན་
ངག་རྩོམ་འབྲི་མཛད་ཡོད། དུས་ཡུན་རིང་པོའི་རིང་ཕྱོགས་རིས་རིང་ལུགས་པའི་ཁྱད་གསོད་ཐེབས་པ་དང་
བརྩེ་དུངས་ལ་གོད་ཆག་བྱུང་བ་སོགས་རྐྱེན་བྱས་ཏེ། མཐར་སྙན་ངག་པས་ཁེར་རྐྱང་ངང་རང་ཉིད་རང་གི་བོའུ་
མཆུར་བགོས་སོང་། བརྩམས་ཆོས《ཚོགས་འདུར་དུངས་མཁན》སོགས་འདུག དེ ་
- 20 -



རང་གཤིས་གདུང་འབོད།
།
རྒྱུ་ག་ལ་མེད། དེ་ཡང་སྙན་རྩོམ་འདི་ང་ཚོའི་འཚོ་བ་དང་ཁད་ཉེ་བས་རེད། ང་
ཚོའི་ཁེ་ཕན་དང་ཁད་ཉེ་བས་རེད། ང་ཚོའི་ཡུལ་ལུང་ཁོར་ཡུག་ཕ་མ་གཉེན་ཉེ་དང་
ཁད་ཉེ་བས་རེད། ལ མ་དེ་ག་ན་
རྩོམ་པ་པོས་“འཚོགས་ནས་ཐག་གཅོད་མ་ཐུབ་པ་འདི་དག་གི་ཕྱིར་དུ”ཞེས་
སྨྱུག་ཁ་དང་པོས་གླེང་གཞི་གཏན་ལ་ཕབ་སྟེ་ང་ཚོའི་བློ་ངོར། རྩོམ་པ་པོ་ཨ་ལེའི
《ལུང་སྟོང》* 1》)ནང་གི་གནམ་ས་འགེང་བར་བྱེད་པའི་མེ་ལྕེ་སྡེ་བའི་ནང་དུ་
ཐོན་ལ་ཉེ་ཡང་། དུས་ཟིང་གིས་བློ་ཁ་རྒྱུན་ལྡན་མིན་པར་བཏང་ཚར་བའི་མི་རྣམས་
ཀྱིས་གསོད་རྒྱུའི་མེ་མི་གསོད་པར། ཅི་ཡང་ཐག་གཅོད་མི་ཐུབ་པའི་ཚོགས་འདུ་ད་
དུང་མུ་ནས་མུ་རུ་འཚོགས་པར་བྱེད་པའི་དགོད་བྲོ་ལ་ངུ་ཡང་བྲོ་བའི་བཟོ་ལྟ་དག་
དྲན་དུ་འཇུག་ཡོང་། ང་ཚོས་རང་གི་ལུང་བའི་ཡུལ་མི་ཚོ་དངོས་སུ་བརྒྱུད་མྱོང་བའི་
ཚ་ཚ་འུར་འུར་གྱི“རིག་གསར”ལ་ཕྱིར་དྲན་ཞིག་བྱས་ན་ཡང་། སྐབས་དེའི་གྲལ་
རིམ་འཐབ་རྩོད”ཀྱི་ཚོགས་འདུ། “རྨོངས་དད”ལ་རྡུང་བའི་ཚོགས་འདུ། “ལྷ་
འདྲེ”ལ་རྡེག་པའི་ཚོགས་འདུ་སོགས་སྨྱོ་འབོག་དང་དྲན་འཕྲུལ་དུ་གྱུར་པའི་ཚོགས་
འདུ་སྣ་མ་སྣ་ཚོགས། གདོན་གྱིས་བརླམས་པའི་རླུང་དམར་བཞིན་ང་ཚོའི་ཡུལ་ལུང་
གི་གྲུ་ཟུར་ཁུག་ཀྱོག་མེད་པར་ཆེ་ནས་ཆེ་རུ་གཡུག་སྟེ་མཐར་མི་རིགས་འདིའི་ལོ་རྒྱུས་
དང་ཤེས་རིག་འཕེལ་རིམ་ཁྲོད་ཀྱི་རིན་ཐང་ཅན་མང་པོ་ཞིག་མེད་པར་བཟོས་སོང་བ་
རེད། འུར་འུར་སྒྲོག་གིན་པའི་གསར་བརྗེ་ཟེར་བ་དེ་ཡང་ཁ་ལག་སོ་སོར་གྱེས་སོང་
བ་རེད། དེ་བས་ཀྱང་སྐྱི་གཡའ་བ་ནི་མིའི་རིན་ཐང་ཁྱད་དུ་བསད་སོང་བ་རེད།
མིའི་གཤིས་ཀ་ལ་རྡོག་རལ་ཚད་མེད་བཏང་སོང་བ་རེད། སྐབས་དེར་“འཚོགས་
-
21
-



“འཕྲུལ་སྣང”དང་མངོན་སུམ་གྱི་བར་ཐག་
ནས་ཐག་གཅོད་མ་ཐུབ་པ་དེ་དག་གི་ཕྱིར་དུ” “སྐད་ཆ་དུམ་བུ་མདའ་མོ་འབེན་ལ་
འཕེན་པ་བཞིན”བཤད་སོང་བའི་དཔའ་རྟུལ་ཆེ་ཤོས” དག་ལ་དགག་པ་ཚ་ནན་
བརྒྱབ། བཙོན་བཟུང་འཁྱིག་སྡོམ་བྱས། མིའི་རང་དབང་འཕྲོག མིའི་རྩིས་ཐང་
བཅག མཇུག་མཐར་ཁོ་ཚོ“མགོ་བ”དེས“བཟའ་བར་འདོད་པའི་རི་དྭགས”ཏེ་
ཁོའི་འདོད་རྔམ་དང་ཧམ་སེམས་སྐོང་ཕྱིར་ནམ་ཡང་ཕྱིར་ཡོང་མེད་པར་བཏང་སོང་
བ་རེད། དེ་ལྟ་དེ་ལྟར། “ལོ་བཅུའི་གོད་ཆག” ཅེས་དྲན་བཟོད་མེད་པའི་རྨ་ཁ་
ཟབ་མོ་ཞིག་ལོ་རྒྱུས་ཀྱི་གདོང་ལ་བརྐོས་སོང་བ་རེད། མིའི་སེམས་གཏིང་དུ་སོས་
ཐབས་མེད་པར་བཞག་སོང་བ་རེད། །
ཤེ་ནན་ལ་སྐད་ཆ་ཕྱིར་བརྗོད་བྱ་གཙོ་བོའི་སྟེང་དུ་འབེབ་པར་བྱས་ན། ང་ཚོས་ལོ་རྒྱུས་
ཀྱི་ཉམས་མྱོང་དང་བསླབ་བྱ་ལས་བསམ་ཤེས་ཁོམ་དང་འདང་རྒྱག་ཁོམ་ཡོད་པའི་ལོ་
ཟླ་རིང་མོ་ཞིག་ཕར་བསྐྱལ་སོང་བ་རེད། འོན་ཀྱང་དེ་རིང་གི་ང་ཚོའི་སྤྱི་ཚོགས་ཁྲོད་
ན་“འཕྲུལ་སྣང་གི་ཚོགས་འདུ”དག་གི་གྲིབ་ཡོར་ད་དུང་ཡལ་ཡོད་ས་མ་རེད། མཐོ་
ས་ཚེ་ས་དག་ང་ཚོ་རྩྭ་མི་ཤིང་མི་ཞིག་གིས་མཐོང་དཀའ་ཡང་། ཉེ་སའི་གཞི་རིམ་མང་
མང་ན་རྒྱུན་པར་“མགོ་བ”སྐོར་ཞིག་གིས་སྦོམ་སྐད་རྫིག་གཏམ“འབྲོང་རྭའི་གཞུ་
མོ”འགུག་འགུག་བྱེད་ཀྱང་ལག་ལེན་སྨྱུག་མའི་མདའ་མོ”རུ་ཟད་དེ་མང་ཚོགས་ལ་
དོན་ཆུང་ཨ་བྲ་ཙམ་ཡང་ཐག་གཅོད་བྱེད་མི་ཐུབ་པར། རང་ཉིད་ཁོ་ནའི“དངུལ་
སྒོར་ངོས་ཀྱི་རི་མོ་ཆ་ཚང་ཡོང་ཕྱིར”ཤི་རེས་གསོན་རེས་བྱེད་པ་རེད། ཤ་ཐང་རུས་
ཐང་བྱེད་པ་རེད། དེའི་མཐའ་འབྲས་ནི་ཁོའི་གཤམ་གྱི“དཔའ་རྟུལ་ཆེ་ཤོས”དག་
གི་ཐབས་དང་ཤེས་རབ། རྣམ་དཔྱོད་དང་མཁྱེན་རྒྱ་ནམ་ཡང་ཆུད་ཟོས་གྲོན་འཛད་
22-



རང་གཤིས་གདུང་འབོད།
དུ་བཏང་སོང་བ་རེད། འདི་འདྲ་འུ་ཚོ་བོད་ལ་མཚོན་ན་ཡང་ཆ་རྒྱུས་མེད་པ་ག་ལ་
སྲིད། བཙན་ཧམ་དང་གཏུམ་དྲག་གི“མགོ་བ”ཚོས་རྒྱལ་དབང་བཅུ་གསུམ་པ།
ལུང་ཤར། དགེ་ཆོས། དོན་གྲུབ་རྒྱལ་ལྟ་བུའི“དཔའ་རྟུལ་ཆེ་ཤོས”ཚོ་ཆུ་ངོས་
ནས་ལྦུ་བ་ཡལ་བ་བཞིན”རྩ་མེད་བཟོས་སོང་བ་རེད། འཇོམས་བརླག་བཏང་སོང་
བ་རེད། ང་ཚོས་ལོ་འདི་འགར་རང་གི་བསམ་ཚུལ་སྤོབས་པས་བརྗོད་མཁན་ཞོགས་
དུང་སོགས་ལ་ཡང་ཆོས་གཏོར་ཚོགས་པ”ཞེས་ཁ་རྡུང་དྲག་པོ་གཏོང་གིན་པའི་སྣང་
ཚུལ་འདིར་བལྟས་ན། ནམ་ཉི་མ་ཞིག་ལ་ཡང་བསྐྱར་ལོ་རྒྱུས་ཀྱི་སྐྱོ་གར་གཞན་ཞིག་
མི་འབྱུང་བའི་ངེས་པ་ཡང་མི་འདུག་
དེ་མིན་སྙན་རྩོམ་འདིའི་ལེགས་འགྲུབ་བྱུང་ཡོད་ས་གཞན་ཞིག་ནི། རྩོམ་པ་
པོ་རང་ཉིད་མཐོ་སའི་གསེར་ཁྲི་ཞིག་ལ་ཧོར་འདུག་ཅིག་བྱས་ཏེ། ལོ་རྒྱུས་ཀྱི་ནག་
ཉེས་མཐའ་དག་གཞན་གྱི་མགོ་ལ་རྒྱུ་ནག་ལྟར་དཀྲི་བཞིན“ཁྱོད་ཀྱིས་གན་འཆུག་
འདུག འདི་མ་འགྲིག” “ཁྱོད་ཀྱིས་འདི་ལྟར་བྱོས། དེ་ལྟར་སྒྲུབས” སོགས་
གཏམ་ཆེན་པོ་དཀོན་མཆོག”གི་ཐ་ཚིག་བཞིན་སྒྲོག་གིན་རང་ཉིད་ལོ་རྒྱུས་དང་སྤྱི་
ཚོགས་ལ་འབྲེལ་བ་ཡེ་ནས་མེད་པ་ལྟ་བུ་ཞིག་བྱེད་པ་མ་ཡིན་ལ། རང་ཉིད་ཀྱང་ལོ་
རྒྱུས་དང་སྤྱི་ཚོགས་ཀྱི་གྲུབ་ཆ་ཞིག་ཡིན་པའི་ཆ་ནས། བདེན་ལུགས་ཀྱི་ཕྱིར་ཐོག་མ་
ནས་བྲང་ཁོག་འབེན་དུ་བསླངས་ནས་གདོང་མཆོང་བྱེད་མ་ཕོད་པའི་བག་འཁུམས་
དང་སྤ་བཀོང་གི་སྤྱོད་པ་དག་སྦ་གསང་མེད་པར་ངོས་ལེན་བྱས་འདུག་པ། “ཁྱོད་
ཀྱིས་རང་ཁྱིམ་ནས་རྙེད་པའི་དངུལ་སྒོར་དེའི་ཆ་གཅིག༼ང་ཚོ་སུས་ཀྱང་སེམས་རྣལ་
མས་འཚོལ་གྱིན་ཡོད་ལ༼དངུལ་སྒོར་ངོས་ཀྱི་ཆ་ཚང་བའི་རི་མོ་དེས/འུ་ཅག་ཚང་མ་
-
23 -



“འཕྲུལ་སྣང”དང་མངོན་སུམ་གྱི་བར་ཐག་
ཕྱོགས་ཁག་གཅིག་གི་ཡིན་པ་ར་སྤྲོད་ཐུབ”ཅེས་པ་དང་“ཁྱོད་ཀྱིས་ང་ཚོ་མི་རེའི་ལག་
ཏུ་དབྱུག་པ་རེ་བཞག་ནས༼རིགས་མཐུན་གྱི་ཁྲོད་དུ་ཁྲིམས་ལུགས་བསྒྲག་ཏུ་སོང་
ཟེར”སོགས་ལས་རྗེན་ནེར་བསྟན་ཡོད། ཡང་ཏག་ཏག་འདི་ནི་མིའི་ཚད་ཡོད་རང་
བཞིན(A6 85 Fe.a)དང་མིའི་མི་འདང་ས་གསང་སྦེད་མེད་པར་བརྗོད་ཡོད་པ་
རེད་ལ། འདི་རུ་མི་རྐང་བསམ་བློ(རk g, g)དང་མི་ཚུལ་དོ་ཁུར(+ Ex)གྱི་
འོད་ཟེགས་ཀྱང་ལམ་ལམ་འཕྲོ་བཞིན་འདུག་སྙམ། རུ་སོ“ཡེ《འགྱོད་བཤགས་རེག་
ཟིག》+ *))དང་སོལ་ཟེ་ཉི་ཆེན”གྱི《ཀོ་ལ་ཀི་གླིང་ཚོམ》《++E*# )
ན་ནིང་པར་སྐྲུན་བྱས་ཡོད་པའི་རྒྱ་ནག་གི་མཁས་ཆེན་པ་ཅིན་གྱི《དྲན་འཆར་ཟིན་
འགོད》《ak 49 ))སོགས་ན་ཡང་མི་རེ་རེ་ལོ་རྒྱུས་ཀྱི་གྲུབ་ཆ་ཡིན་པའི་ཆ་ནས་རང་
སྟེང་དུ་མེད་མི་སྲིད་པའི་ནག་ཉེས་མཐའ་དག་སྤོབས་པ་ཆེན་པོས་ངོས་ལེན་དང་
བཤགས་སྡོམ་མཛད་ཡོད་པས། བརྩམས་ཆོས་ཀྱི་རིན་ཐང་དང་རྩོམ་མཁན་གྱི་མི་
གཤིས་ཀྱང་མཐོ་ནས་མཐོ་རུ་འཕགས་སོང་བ་རེད།
དེ་ལྟར་ང་ཚོ་མི་རེ་རེས་རང་ཉིད་ལོ་རྒྱུས་ཀྱི་སྒྲོམ་གཞི་རུ་བཞག་སྟེ་རང་སྐྱོན་
ག རུ་སོ།(J.J. Rousesiu, F%,1712 - 1778) ཧྥ་རན་སིའི་སྙན་གྲགས་འབར་བའི་བློ་འབྱེད་
བསམ་བློ་མཁན་དང༌། མཚན་ཉིད་རིག་པ་མཁན་དང་སློབ་གསོ་རིག་པ་མཁན། རྩོམ་རིག་མཁན། བརྩམས་
ཆོས《སྤྱི་ཚོགས་གན་ཆིངས་རྣམ་བཤད》སོགས་འདུག
སོལ་ལྦེ་ཞི་ཆེན།(A. Solzbonitsyn, x=JEW , 1918 - 2008) ཨུ་རུ་སུའི་རྩོམ་མཁན། །
བརྩམས་ཆོས《ཀོ་ལ་ཀི་གླིང་ཚོམ》སོགས་འདུག
གྱ པ་ཅིན།(E , 1904 – 2005) རྒྱ་ནག་གི་དེང་རབས་རྩོམ་རིག་མཁས་ཅན། བརྩམས་ཆོས
（ཁྱིམ》སོགས་འདུག
- 24 -



རང་གཤིས་གདུང་འབོད། - མ
དག་ཡ་ང་བག་ཚ་མེད་པར་ཐེར་འདོན་བྱེད་པ་མིན་ན། ང་ཚོ་ནམ་ཡང་བྲན་གཤིས་
ཤིག་ལས་ཐར་ཐུབ་ཀི་མ་རེད། བྲན་གཤིས་ཟེར་བ་དེ་ཡང་རིག་གནས་ཤིག་ལས་
ཡོང་གི་འདུག ཆོས་ལུགས་ཤིག་ལས་ཡོང་གི་འདུག དཔལ་འབྱོར་ཞིག་ལས་ཡོང་
གི་འདུག ཚན་རིག་ཅིག་ལས་ཡོང་གི་འདུག བདག་གིས་སྙན་ངག་འདི་ལས་
མཐོང་བ་ནི་ཆབ་སྲིད་ཀྱི་རུལ་སུངས་ལས་བྱུང་བའི་བྲན་གཤིས་དང་བྲན་གཤིས་དེའི་
ཐོག་མའི་རྟོགས་སད་ཅིག་དམའ་ས་ནས་མཐོ་ས། ཁ་ནས་གཏིང་། ཟུར་ནས་ངོས་
སུ་འཕེལ་བའི་གོ་རིམ་ཧྲིལ་པོ་དེ་རེད།
དེ་ལྟར་སྙན་རྩོམ་གྱི་མཇུག་ནས་བདེན་ལུགས་ཀྱི་ཕྱིར་དུ་སྐད་ཆ་དྲང་མོར་
བརྗོད་ཕྱིར་སྔར་མེད་ཀྱི་དཔའ་སྤོབས་བསྐྱེད་དེ '“ གོག་མ་བགྲོད་ཀྱིས་ཚུར་ཡོང་
བཞིན་པའི་ངའི་བུ་ཆུང་གི༼ཞོ་ཤ་ཆགས་པའི་ཨོང་ཤའི་སྟེང་ཆད་པ་ཅི་ཙམ་འབབ/
མགོ་བ”ཞེས་ནམ་རྒྱུན་གདོང་ལ་ཡང་བལྟ་བར་མི་ཕོད་པའི་“མགོ་བ”ལ་ཁ་མཚར་གྱི་
བྲོ་བ་འདྲེས་མའི་ཟུར་ཟའི་ངག་འགྲོས་ཀྱིས་འགྲན་ཡ་བཙུགས་ཡོད་པ་རེད། དེར་
མཐུད་ནས“མགོ་བ༼ད་ལྟ་ངས་སྤོབས་པ་ཆེན་པོས་ལག་པ་ཡར་བཀྱགས་ཏེ/རང་
ཁྱིམ་དུ་འཐེན་པའི་ལམ་བུ་དངོས་ནི་གང་ཡིན་པ་ཁྱེད་ལ་འདྲི་རུང་ངམ”ཞེས་“མགོ་
བ”ཡི“དོན་ཚན” དག་བརྩི་འཁུར་མི་བྱེད་པའི་བསམ་བློ་རྦད་དེ་བསྟན་འདུག
འདིས་ནི་སྙན་རྩོམ་ཧྲིལ་པོའི་དཔའ་གདེང་དང་སྤོབས་ཉམས་མཐོ་ནས་མཐོ་རུ་
བཏེགས་ཏེ་མི་སེམས་ཡར་སྐུལ་གྱི་ནུས་པ་ཡང་ཆེས་ཆེར་ཐོན་ཡོད་སྙམ། འདི་ལྟའི་
སྤོབས་པ་འདི་ནི། དེ་རིང་མང་མང་གིས་ཇ་ཁ་ཆང་ཁ་ནས་འབར་ལབ་འཐེན་པའི་
སྤོབས་པ་དང་ལྐོག་རྒྱབ་ནས་ངན་མཚང་འབྱིན་པའི་སྤོབས་པ་དང་ཁྱད་པར་ཆེན་པོ་
- 25 -



“འཕྲུལ་སྣང”དང་མངོན་སུམ་གྱི་བར་ཐག་
འདུག འདི་ནི་ཕྱིར་ཡོང་མེད་པའི”ཉེན་ཁ་གཏའ་མར་བཞག་སྟེ“ མགོ་བ”ཡི་
གདོང་ཐད་དུ་འགྲེང་སྟེ་ཚ་ངར་ལམ་ལམ་གྱི་ལྡོག་འདྲི་ཐེངས་གཅིག་བྱས་པའི་སྤོབས་
པ་རེད། གྲི་གམ་ནས་གཡུག་ན་དཔའ་བོ། མདའ་རིང་ནས་འཕེན་པ་སྣར་མ།
འདི་འདྲའི་སྤོབས་པ་ནི། “དཔའ་རྟུལ་ ཆེ་ ཤོས” དག་ལ་ མ་གཏོགས་དམངས་
ཡོངས་ལ་མཉམ་པོར་ཡོང་ཐུབ་རྒྱུ་ཧ་ཅང་དཀའ་མོ་ཞིག་རེད། འོན་ཀྱང་སྤོབས་པ་
འདི་རིགས་ལ་བསྔགས་བརྗོད་དང་རྗེས་སུ་ཡི་རང་བྱེད་པ་ཕར་ཞོག ཐ་ན་མཐའ་
གཅིག་ཏུ་བརྙས་སྨོད་དང་ཁྱད་གསོད་བྱེད་པའི་མི་རིགས་ཤིག་ཡིན་ཚེ་མི་རིགས་དེ་ལ་
ནམ་ཡང་འཆོར་ལམ་ཞིག་ཡོད་མི་སྲིད། འདི་འདྲའི་སྤོབས་པ་བསྐྱེད་པས་སོ་ཁི་ར་
ཐེ“དང་པི་རུའུ་ནོྋརྣམས་ཀྱི་མཚར་སྡུག་གི་མི་ཚེ་དང་སྙིང་ཉེ་བའི་ཚེ་སྲོག་ཆོས་
བདག་ཚོས་འཇོམས་བརླགས་བྱས་པ་རེད། འདི་འདྲའི་སྤོབས་པ་བསྐྱེད་པས་འུ་
དུམ་བཙན་པོའི་མངའ་ཐང་དང་མཁྱེན་རྒྱ་ཡང་སྡར་མ་ལྷ་ལུང་གི་ལྐོག་མདའ་གཅིག་
གི་ལམ་ནས་སྲན་ཕུང་བེར་ཀས་གཏོར་བ་བཞིན་རྩ་མེད་བཟོས་སོང་བ་རེད། རྗེས་
སོར་ང་ཚོས་ད་དུང་ཁོང་གི་དབུ་ལ་དུད་འགྲོ་ཟོག་གི་རྭ་ཅོ་རྟོག་བཟོ་བྱས་ཏེ་ཤི་བོར་
ལྷིང་འཇགས་ཀྱི་སྐལ་བ་ཙམ་ཡང་མ་བསྐྱུར་བ་རེད།
སོ་ཁི་ར་ཐེ།(scrates, $ % f8. JE, སྔོན་གྱི 469 - སྔོན་གྱི399ལོ) གནའ་རབས་ ཀེ་རི་སེའི་
མཚན་ཉིད་རིག་པ་མཁན། ཁོང་ལ་བརྩམས་ཆོས་མེད་ཀྱང་གསུང་བཤད་དག་ཁོང་གི་སློབ་མ་མི་ལ་ཐོ་ཡེ་ལབ་
གླེང་ཕྱོགས་བསྡུས《རང་རྩོད་ལེའུ》སོགས་ན་གསལ། །
ཚེ པི་རུའུ་ནོ།(G, Bumo, bi#,1548 - 1600） དབྱི་ཐ་ལིའི་མཚན་ཉིད་རིག་པ་མཁན། ཁོ་
ཕེར་ནི་ཁི་སིའི་ཉི་མ་ལྟེ་སྙིང་དུ་བརྗོད་པའི་གནམ་རིག་ལྟ་བ་དྲིལ་སྒྲོག་བྱེད་པ་མཚམས་མ་བཞག་པས་ཆོས་ལུགས་
ཁྲིམས་ཁང་གིས་གསོན་སྲེག་བྱས་སོང་བ་རེད།
- 26 -



རང་གཤིས་གདུང་འབོད།
གཞན་སྙན་རྩོམ་འདིའི་མཇུག་གི་ཚིག་དེའི་ནང་གི་རང་ཁྱིམ་དུ་འགྲོ་བའི་
ལམ་བུ”ཞེས་པ་དེ་ཧ་ཅང་སྡུད་ཚབ་དང་མཚོན་སྟོབས་ཆེ་བའི་ཚིག་རྐང་གཅིག་ཡིན་
པར་སྙམ། དེ་ནི་སྔར་ནས་རང་ལ་གཏོགས་ཆོག་པའི་མདུན་ལམ་ཞིག་དང་འཚོལ་
སྙེག་གི་ལམ་བུ་ཞིག་ལ་གོ་ན་ཆོག ཡང་ན་མི་རིགས་རང་རྐང་གི་རིག་གནས་ཤིག་ཏུ་
ཕྱིར་ལོག་པར་གོ་ཡང་ཆོག ཡང་ན་མིའི་སེམས་ཁམས་ཀྱི་ངོ་བོ་ཕྱིར་རྟོག་བྱེད་པར་
གོ་ཡང་ཆོག ཡང་ན་མི་རྣམས་སྐྱེས་མ་ཐག་ནས་འདྲ་མཉམ་དུ་ཡོད་པའི་ཐོབ་ཐང་
དང་རང་དབང་བརྩོན་ལེན་བྱེད་པར་ཁ་ ཕྱོགས་ སོང་ བ་ སོགས་ལ་ གོ་ ཡང་ ཆོག
མདོར་དྲིལ་ན། གོང་སྨྲས་འདི་དག་ནི་བདག་གིས་སྙན་ངག་འདི་ལས་མཐོང་བའི་
ཕུན་སུམ་ཚོགས་པའི་འཇིག་རྟེན་དེ་ཡིན་ལ། འདིར་རྩོམ་པ་པོའི་ཡིད་ལ་མ་དྲན་པ་
ཞིག་བདག་གིས་སྤྲོས་བཤད་རྒྱས་བཤད་བྱས་ཡོད་ཀྱང་སྲིད་ལ། རྩོམ་པ་པོས་བཤད་
ཡོད་པ་ཞིག་བདག་གིས་ཁ་ བར་ལག་བར་ནས་འབོར་དུ་ བཅུག་ཡོད་ཀྱང་སྲིད།
2004ལོའི་ནོ་པེལ་རྩོམ་རིག་བྱ་དགའ་འཐོབ་མཁན་ཨོ་སི་ཁྲུ་རི་ཡའི( 3E AJ)བུད་
མེད་རྩོམ་པ་པོ་ཡེ་ལི་ནེ་ཁུ( ཎ #! རྨ)ཡིས་རང་ཉིད་ལ་བྱ་དགའ་ཐོབ་སོང་བའི་
གཏམ་ཐོས་མ་ཐག་ཧ་ལས་པའི་ངང“ངས་ངོ་མ་ཧ་གོ་མ་སོང་། ཁོ་ཚོས་དོན་ངོ་མར་
ངའི་དཔེ་ཆ་ལས་ག་རེ་མཐོང་སོང་བ་རེད”ཅེས་པའི་སྐད་ཆ་ཤོར་འདུག དེར་
བལྟས་ན་ངེས་དབང་དང་སྟེས་དབང་གིས་གྲུབ་པའི། མིའི་རིགས་ཀྱི་རླབས་ཆེ་བའི་
རྩོམ་རིག་སྒྱུ་རྩལ་གྱི་མངོན་ལྐོག་གང་རུང་གི་མཛེས་པ་དང་རིན་ཐང་དག་ང་ཚོ་སུ་
ཞིག་གིས་མཐའ་གཅིག་ཏུ་ཁ་ཚོན་གཅོད་ཐུབ། དེ་ལྟ་དེ་ལྟར་མི་རིགས་དང་མིའི་
རིགས་ཀྱི་མདུན་སྐྱོད་ལ་ཤན་ཤུགས་ཐེབས་སྲིད་པའི་བརྩམས་ཆོས་དང་རྩོམ་མཁན་
- 27 -



“འཕྲུལ་སྣང”དང་མངོན་སུམ་གྱི་བར་ཐག་
ཡང་ང་ཚོའི་འཚོ་བའི་ཁྲོད་དང་ང་ཚོའི་གྲོགས་པོའི་ནང་ན་འཁྲུངས་དང་འཁྲུང་
བཞིན་མེད་པའི་ངེས་པའང་ག་ལ་ཡོད། ཕྱོགས་གཞན་ཞིག་ནས་བཤད་ན། ང་ཚོ་
སུ་ཡིན་ཡང་བག་ལ་ཞ་ཡོད་པའི་བསམ་གཞིག་བྱེད་སྟངས་ཤིག་ལས། རླབས་ཆེན་
དང་མི་ནུབ་ པའི་བརྩམས་ཆོས་དང་རྩོམ་མཁན་ཞིག་ཡིན་དགོས་ན་ཐམས་ ཅད་
འདས་ཟིན་པའི་ལོ་རྒྱུས་ཁྲོད་ནས་འཚོལ་བར་བྱེད་པའམ། ཡང་ན་མཐའ་གཅིག་ཏུ་
དེ་རིང་གི་སྤྱི་ཚོགས་ཁྲོད་ཀྱི་ཆེ་ཆེ་རྒན་རྒན་ཚོའི་གྲས་ནས་བགྲང་འོང་བ་རེད། དེ་
མིན་ལྟོས་བཅས་ཀྱིས་འཚོ་བའི་དམའ་རིམ་ནས་སམ་མང་ཚོགས་ཀྱི་ཁྲོད་ནས་སམ་
རང་གི་ཐག་ཉེ་ཞིག་ནས། “རྒྱལ་པོས་ལྭ་བ་གྱོན་མི་འདུག རྒྱལ་པོ་ཁྱོན་ནས་
གཅེར་བུ་རེད”ཅེས་བཤད་མཁན་་བྱིས་པ”དྲང་མོ་ཞིག་བྱུང་ཚེ་དེ་མ་ཐག་འགྲམ་
ལྕགས་ཚ་ཐག་ཆོད་པ་ཞིག་གཞུས་རྗེས་རྡོག་ཐོ་གཅིག་གིས་ཕྱི་སྒོར་རྫོངས་སྲིད་པ་རེད།
དེ་བས་ང་ཚོས་དར་ཆ་འཕྱར་མཁན་གྱི་དཔུང་བ་སྟོབས་ཆེན་དག་གཏུབ་ཀྱིན་ཡོད་པ་
རེད། གདོང་མཆོང་བྱེད་མཁན་གྱི་རྐང་བ་མགྱོགས་པོ་དག་གཅོག་གིན་ཡོད་པ་རེད།
མདོར་ན་འུ་ཚོས་རྩོམ་མཁན་སོགས་སྐྱེས་ཆེན་འཁྲུངས་སའི་ཁོར་ཡུག་དང་ས་བོན་
གཞི་ནས་བརླག་གིན་ཡོད་པ་རེད། དོན་དུ་སྐྱེས་ཆེན་མེད་པའི་མི་རིགས་ནི་ལོ་རྒྱུས་
མེད་པའི་མི་རིགས་ཤིག་དང་ཁྱད་པར་ག་ལ་ཡོད། ཕྱོགས་ངེས་ཅན་ཞིག་གི་སྟེང་
ནས་བཤད་ན། རླབས་ཆེ་བའི་ལོ་རྒྱུས་ཟེར་བ་དེ་ཡང་མཁས་ཤིང་མཛངས་ལ་
དཔའ་ཞིང་དེས་པའི་མི་བོ་ཆེ་དག་གི་ལོ་རྒྱུས་རེད། ཁོ་ཚོས་ད་གཟོད་རིགས་རྒྱུད་
ཅིག་གི་སྐད་སྒྲ་འཛམ་གླིང་ཡོངས་ལ་སྒྲོག་པར་བྱེད་པ་རེད། ཁོ་ཚོས་ད་གཟོད་རིག་
གནས་ཤིག་གི་ས་བོན་མེ་སོན་བཞིན་བསྐལ་བའི་བར་དུ་སྲུང་བར་བྱེད་པ་རེད། དེ་
- 28 -



ཏུ་རང་གཤིས་གདུང་འབོད།
ལྟ་དེ་ལྟར་འུ་ཚོའི་སྤྱི་ཚོགས་ཀྱིས་ཀྱང་དེ་རིང་རང་གཤིས་ཡོད་པའི་ངང་ལག་ཆགས་
ཡོང་བཞིན་པའི་་རྫུན་མི་སྨྲ་བའི་རྟ་རྫི”(《མི་རོ་རྩེ་སྒྲུང》ནང་གི་མི་སྣ་ཞིག)ཆུང་ཆུང་
དག་ལ་གུ་ཡངས་དང་རང་དབང་མང་ཙམ་བསྐྲུན་དགོས་ཨང་། དེ་བས་བོད་སྲོལ་
རྒྱུན་རིག་གནས་ཀྱི་མཁས་མཆོག་ཆེ་གེ་མོའི “ཟོག་ཁྱུར་བསྡད་ནས་ སངས་རྒྱས་
པའི།། ཟོག་གི་འདུ་ཤེས་མི་ཡི་གཟུགས།། ཟོག་རྫི་རྨ་ཆུའི་བསམ་གཏམ་གྱི།། ཟོག་
ངུར་ཁ་ལ་རྒྱ་ཞིག་སྦྱིན”ལྟ་བུའི་མི་གཤིས་ལ་དམའ་འབེབ་དང་མིའི་རང་དབང་ལ་
རྡོག་བཅག་བྱེད་པའི་སྐད་ཆ་རྫོབ་པོ་མཚོན་ཆ་བཞིན་གཡུག་གིན། གཞོན་སྐྱེས་ཚོའི་
བསམ་བློ་དང་སྨྲ་བརྗོད་འབུར་འཇོམས་བྱེད་པའི་སྤྱི་ཚོགས་སྣང་ཚུལ་གྱིས་མཇུག་
མཐར་བརླག་འགྲོ་བ་དེ་རང་མཚན་གྱི་མི་བུ་རེ་རེ་མ་ཡིན་པར་ང་ཚོའི་མི་རིགས་ཧྲིལ་
པོའི་མདུན་ལྗོངས་རེད་ཨང་། ་་་ ་་་་་་་་་་་
ཟུར་བཀོད།
ཚོགས་པ་འདི འི་
དཔའི་ འཕྲུལ་སྣང་གི་ཚོགས་འདུ། ་་་་་་ཁྲི་་ལོ་་ས་རེ་ཡོད།
འཚོགས་ནས་ཐག་གཅོད་མ་ཐུབ་པ་འདི་དག་གི་ཕྱིར་དུ་
ང་ཡིས་ཀྱང་སྐད་ཆ་དུམ་བུ་ཞིག་མདའ་མོ་འབེན་ལ་འཕེན་པ་བཞིན་བཤད་འདོད་དེ
ཁྱོད་ཀྱིས་རང་ཁྱིམ་ནས་རྙེད་པའི་དངུལ་སྒོར་ཕྱེད་ཀ་དེའི་ཆ་གཅིག 12 1:| ཊ
ང་ཚོ་སུས་ཀྱང་སེམས་རྣལ་མས་འཚོལ་གྱིན་ཡོད་དེ་
སྒོར་དབྱིབས་སྟེང་གི་ཆ་ཚང་བའི་རི་མོ་ཡིས་
འུ་ཅག་ཚང་མ་ཕྱོགས་ཁག་གཅིག་གི་མི་ཡིན་པ་ར་སྤྲོད་ཐུབ་བོ།
་
1
།



“འཕྲུལ་སྣང”དང་མངོན་སུམ་གྱི་བར་ཐག་
ང་ཚོའི་ཁྲོད་ཀྱི་དཔའ་རྟུལ་ཆེ་ཤོས་དེ །
ཁྱོད་ཀྱིས་བཟའ་བར་འདོད་པའི་རི་དྭགས་དེ་རྔོན་དུ་སོང་ནས་ཕྱིར་ཡོང་མ་བྱུང
ད་དུང་ཡང འབྲོང་རྭའི་གཞུ་དང་སྨྱུག་མའི་མདའ་མོའི་སྐོར་གྱི་གྲོས་གཞི་མང་བར་
གཞིགས་ན་
ནམ་ཞིག་ལ ངའང་མགོ་བོ་འཁོར་སའི་ནགས་ཚལ་ཞིག་ཏུ་
བསླེབ་སྲིད་པ་ཐག་གིས་ཆོད་དོ
ཁྱོད་ཀྱིས་གྲེ་བ་གཟེངས་སུ་བཏེགས་ནས་
སུ་ཞིག་དོན་ཚན་འདི་དག་དང་འགལ་ན་
ཆུ་ངོས་ནས་ལྷ་བ་ཡལ་བ་བཞིན་རྩ་མེད་དུ་བཟོའོ་ཟེར
ཁྱོད་ཀྱིས་ང་ཚོ་མི་རེའི་ལག་ཏུ་དབྱུག་པ་རེ་བཞག་ནས་
རིགས་མཐུན་གྱི་ཁྲོད་དུ་ཁྲིམས་ལུགས་སྤེལ་དུ་སོང་ཟེར་
གོག་མ་བགྲོད་ཀྱིས་ཚུར་ཡོང་བཞིན་པའི་ང་ཡི་བུ་ཆུང་གི་
ཞོ་ཤ་ཆགས་པའི་ཨོང་ཤའི་སྟེང་ཆད་པ་ཅི་ཙམ་འབབ མགོ་བ་
མགོ་བ ད་ལྟ་ངས་སྤོབས་པ་ཆེན་པོས་ལག་པ་ཡར་བཀྱགས་ཏེ
རང་ཁྱིམ་དུ་འཐེན་པའི་ལམ་བུ་དངོས་ནི་གང་ཡིན་པ་ཁྱོད་ལ་འདྲི་རུང་ངམ། ་ཀྱི་
) | | ན་
བར་ 2. May2004མ་ཆུ་ནས།
30 -



རང་གཤིས་གདུང་འབོད།
་
ལྷ་སའི་ཟུར་ངོས་གཞན་དག །
ཁྲི་སེམས་དཔའི་སྙན་ངག་རིང་མོ《ཉི་འོད་ལམ་ལམ་ཁྲོད་ཀྱི་ལྷ་ས།
ཟླ་འོད་བསིལ་བསིལ་ཁྲོད་ཀྱི་ལྷ་ས》གླེང་བ།
འོད་ཟེར་ཁོ་ན་ནི་མུན་ནག་ཁོ་ན་དང་འདྲ་བར་མིག་ཟུང་གིས་ཅི་ཡང་མཐོང་
ཐུབ་པར་མི་འགྱུར(ཧེ་ཀེལྋགྱི་གསུང)ཞེས་པ་ལྟར་མི་ལོ་སྟོང་ཕྲག་བརྒྱུད་འུ་ཚོའི་
མིག་ལམ་དུ་ཤར་ཡོང་བ་ནི་འཕགས་པའི་ལུས་ཀྱི་འོད་ཟེར་ཁོ་ན་རེད། དག་པའི་
ཞིང་གི་འོད་ཟེར་ཁོ་ན་རེད། ཉི་མ་ལྷ་སའི་འོད་ཟེར་ཁོ་ན་རེད། ལོ་རྒྱུས་ཀྱི་རྩིབས་
སྟོང་འཁོར་ལོ་དུས་རབས་ཉེར་གཅིག་པའི་གཞུང་ལམ་དུ་བསླེབས་ཟིན་ཡང་། འོད་
ཟེར་ཁོ་ནའི་ཀློང་གི་འུ་ཚོའི་བློ་ཕུག་ནི་སི་ཕེན་གྱི་ཨར་ཐ་མི་ལའི་བྲག་ཕུག་ངོས་ཀྱི་
འབྲོང་རིས་དག་དང་འདྲ་བར་ད་དུང་ནག་འཐོམ་མེར་ལུས་བསྡད་ཡོད་པ་རེད།
དེ་ལྟ་ན་ཡང་མིའི་རིགས་བྱུང་འཕེལ་གྱི་ལོ་རྒྱུས་ཆོས་ཉིད་ཇི་བཞིན། འུ་ཚོའི་མེས་པོ་
ཚོས་གནའ་བོའི་དུས་སུ་ལྷ་སྒྲུང་གི་རྟོག་རིག་ལ་བརྟེན་ནས་རང་བྱུང་སྣང་ཚུལ་ལ་
་
༡ ༠ ཧེ་ཀེལ།(G. w.F, Hgel, #8, 1770-1831） འཇར་མན་གྱི་མཚན་ཉིད་རིག་པ་
མཁན། བརྩམས་ཆོས《མཛེས་རིག》སོགས་འདུག
VA རྒྱ་ མར་ཐ་མི་ལའི་བྲག་ཕུག 1879ལོར་གནའ་དཔྱོད་པས་མཐོང་བར་གྱུར་པའི་སྤྱི་ལོའི་ཡར་སྔོན་གྱི་
ལོ་ངོ་སུམ་ཁྲི་ནས་ཆིག་ཁྲིའི་བར་ལ་གནའ་མི་ཚོས་བརྐོས་པའི་གསོན་ཉམས་ལྡན་པའི་འབྲོང་རིས་སོགས་བྲག་
རྐོས་རི་མོ་ཡོད་པའི་བྲག་ཕུག་མིང་གྲགས་ཅན་ཞིག་
- 31 -



E31:17
ལྷ་སའི་ཟུར་ངོས་གཞན་དག་
འགྲེལ་བཤད་བྱེད་པའི་དུས་སྐབས་ཀྱི་བློ་སྤོབས་དང་ཕུན་སུམ་ཚོགས་པའི་རྟོག་
འཆར། དྭངས་ཤིང་གཙང་པའི་བྱིས་བློ་སོགས་ནི་ཡིད་དུ་འོངས་ལ་རྗེས་སུ་ཡི་རང་
བྱེད་འོས་པ་ཞིག་རེད། འོན་ཏེ་དེང་གི་ཆར། འུ་ཚོས་ད་དུང་ལྷ་སྒྲུང་ལ་ལྟོས་ཏེ་སྤྱི་
ཚོགས་འཚོ་བར་འགྲེལ་རྒྱག་དགོས་སམ། ད་དུང་མེས་པོ་ཚོར་ལད་ཟློས་ཁོ་ན་བྱེད་
ཀྱིན་ཉི་མ་སྐྱེལ་བ་ཡིན་ནམ། 《ཉི་འོད་ལམ་ལམ་ཁྲོད་ཀྱི་ལྷ་ས། ཟླ་འོད་བསིལ་
བསིལ་ཁྲོད་ཀྱི་ལྷ་ས》(2005ལོའི《གངས་རྒྱན་མེ་ཏོག》དེབ་བཞི་པའི་སྟེང་དུ་འཁོད་ཡོད）
ཞེས་པའི་སྙན་རྩོམ་རིང་མོ་འདིས། དྲི་བ་དང་དོགས་སྣང་གིས་བརྣངས་པར་གྱུར་
ཡོད་པའི་འུ་ཚོའི་དེ་རིང་གི་མགྲིན་པ་འདི་ལས་ཅི་ནུས་ཀྱིས་ན་ཟུག་ཁ་ཤས་གླེང་བར་
བྱས་ཡོད་པ་རེད།
སེམས་གཤིས་དང་ས་གཤིས་སོགས་ཀྱི་ངོས་ནས་དངོས་ཡོད་ཁྲོད་ཀྱི་ལྷ་ས་དེ་
རྒྱུས་ལོན་ཉུང་ཞིང་རྒྱང་ཐག་རིང་བའི་བོད་མི་སུ་ཞིག་གི་བློ་ངོར་ཡང་། སྟོད་ཉི་མ་ལྷ་
ས་ཟེར་ན། ཞི་བདེ་ཞོད་འཇགས། མི་གཟུགས་ལྷ་གཤིས། ཁྱོད་བདེ་ང་སྐྱིད།
གནོད་བྲལ་འཚེ་མེད། རང་བྱུང་ལྷུན་གྲུབ་ཀྱི་གཞལ་ཡས་ཁང་ཞིག་ཏུ་ངོས་འཛིན་
གྱིན་ཡོད་པ་རེད། གུ་ཡངས་མེད་པར་བཤད་ན་ང་ཚོ“དད་པ”དང་དག་སྣང”
ནས་ལྷ་སར་སྐྱོད་པ་ནི། པུས་འཛུགས་ཀྱིན་ཕར་སོང་ཞིང་མིག་འཛུམ་གྱིན་ཕྱིར་
ཡོང་བའི་གོ་རིམ་སྟབས་བདེ་པོ་དེ་རེད། འདི་དང་གཤིབ་བསྡུར་བགྱིས་ན《ཉི་འོད་
ལམ་ལམ་ཁྲོད་ཀྱི་ལྷས། ཟླ་འོད་བསིལ་བསིལ་ཁྲོད་ཀྱི་ལྷས》ལྟ་བུའི་བསམ་གཞིག་
གི་འགུལ་སྐྱོད་ནི་ལྷ་སར་སྐྱོད་སྟངས་གཞན་ཞིག་རེད། “དད་པ”བྱེད་སྟངས་
1:|: : ས ཀg 31 212231:27.* པར་
ནས་་་་
= 32



རང་གཤིས་གདུང་འབོད། །
གཞན་ཞིག་རེད། 《པོ་ཏ་ལ་ཀུན་ཏུ་དགའ་བའི་གཏམ》༠ སོགས་ལྷ་ཡི་མཆོད་
བསྟོད་ཙམ་མ་ཡིན་པར་སྙན་རྩོམ་འདི་ན་ལྷ་ སའི་སེམས་ཀྱི་ཁ་མི་གྲགས་པའི་བུ་
རྨོ”@ཡི་མཆི་མ་འོད་ཀྲིག་གེ་བ་དེ་འཚེར་གྱིན་འདུག དེ་ལྟར་བདག་གིས་རང་གི་
སེམས་པའི་ཆུ་མིག་གི་ཁར་བྱིའུ་ཁྱུ་བཞིན་ཤག་དུར་རེར་འཁོར་ཡོང་བའི་སྙན་རྩོམ་
འདིའི་སྐད་ཆ་དག་བརྒྱུད་དེ་འདི་རུ་གླེང་འདོད་པ་ནི། བོད་ཀྱི་ལྷ་ཆོས་རིག་གནས་
ཁྲོད་ཀྱི་ལྷ་སའི་བག་ཆགས་དག་ཡིན། བག་ཆགས་འདི་དག་ལོ་ངོ་སྟོང་ཕྲག་བརྒྱུད་
འུ་ཚོའི་ཤ་ཁྲག་རྐང་མར་རྩ་རྒྱུས་རུས་པའི་གསེང་དུ་འཐིམ་ཞིང་འཐིམ་ནས་ཡོད་པ་
ཞིག་རེད། འུ་ཚོས་བག་ཆགས་འདི་དག་ལ་བརྟེན་ནས་དེ་རིང་བར་ཉི་མ་ནུབ་
ཕྱོགས་ཀྱི་ཞིང་ཁམས་དེར་“ཡིད་ཁྱེད་ཤེས”དང“བློས་འཁེལ་ལིང་བསྒྱུར”བྱེད་ཀྱིན་
མི་ཚེ་སྐྱ་མོ་སྐྱེལ་ཡོང་བ་རེད། ལོ་ཟླ་རིང་མོ་བརྒལ་འོངས་པ་རེད། ཚེ་ཚེ་རབས་
རབས་སུ་ང་ཚོ་ལྷསར་སྐྱོད་པ་ནི་ལྷ་སའི་ཇོ་བོར་ཐོད་པ་ཐེངས་གཅིག་གཏུག་རྒྱུ་ཙམ་
པོ་དེ་རེད། ལྷ་སའི་ཇོ་ཁང་གི་མཆོད་ཀོང་དུ་མར་ཁུ་ཐིགས་པ་འགའ་སྣོན་རྒྱུ་ཙམ་པོ་
དེ་རེད། ལོ་ཟླའི་ཆར་རླུང་གི་གཙུབ་བརྡར་བརྒྱུད་དེ་རིང་ད་དུང་ས་སྒང་འདིའི་
གཙུག་ན་ཨུ་ཚུགས་དང་དཀའ་ཚེགས་ངང་འཚོ་བའི་ཁེར་རྐྱང་གི་ཡུལ་ཁམས་འདི་ལ་
མཚོན་ན། འདི་ནི་བློ་བདེ་བག་བྲོ་ཡོང་སྤྱད་ཀྱི་སེམས་གསོ་དེ་ཡིན་ནམ། འདི་ནི་
ཡུན་རིང་ངང་སྒུག་བྱས་ཡོད་པའི་རྗེས་དྲན་དེ་ཡིན་ནམ། བདག་དང་བདེ་
་ བ
ར
ས་
་
ཀྱི་
ལ
ག ཀློང་ཆེན་རབ་འབྱམས(1308-1363)ཀྱིས་མཛད་པའི་པོ་ཏ་ལར་བསྟོད་པའི་སྙན་རྩོམ་ཞིག །
© 《མི་རོ་རྩེ་སྒྲུང》ཁྲོད་ཀྱི་སྒྲུང་གཏམ་ཞིག་
- 33 -



ལྷ་སའི་ཟུར་ངོས་གཞན་དག
པ་དང་བའི་རྒྱུ་དང་། བདག་དབངས་མང་ནས་སོ་
སྙན་ངག་པ་བསོད་བྷོཡི་སྙན་རྩོམ《གནའ་དགོན》（#*)དུ“ང་བུ་
སློབ་ཡིན༼འོན་ཀྱང་ངས་གཟན་ཤམ་མི་གྱོན༼ངའི་མི་སྨྲ་བའི་ངག་གིས༼གྲང་ཤུར་
ཤུར་གྱི་རྡོ་གཅལ་རྡུང་གིན”ཞེས་བརྗོད་པ་ལྟར་འདིར་རྩོམ་པ་པོ་ནི“དད་ལྡན”
གཞན་ཞིག་རེད། “བུ་སློབ”གཞན་ཞིག་རེད། “ལྷས་ཡ༼དེས་ན༼ཨ་མདོ་ནས་
སླེབས་པའི་ཡུལ་གྱར་བ་ང་ཅི་ཞིག་ཡིན་ནམ”ཞེས་པའི་སྐད་ཆ་འདིས་ནི། བོར་སོང་
བའི་མི་རབས་ཤིག་གིས་སླར་ཡང་རང་ཉིད་འཚོལ་བར་བྱེད་པ་མཚོན་ལ། འཆར་
རྟོག་བརྡལ་སའི་བར་སྟོང་ཡངས་པོ་འདི་ནས་བསྟན་པའི“ཡུལ་གྱར་བ”ཁོ་ནི་ཅི་
ཞིག་ཡིན་སྲིད། དད་པ་མེད་པའི“བསྟན་བཤིག”ཅིག ཅི་དྲན་སྨྲ་བའི་བློ་ཡངས་
ཤིག ཁ་ཕོ་མཐོ་བའི་ཁེངས་དྲེགས་ཅན་ཞིག ཕ་འདྲི་ཕུགས་འདྲིར་དགའ་བའི་
་་གསང་མྱུལ་བ” ཞིག ཡང་ན་ཡུལ་མེད་འཁྱམ་པོ་ཞིག གྲོགས་མེད་ཁེར་རྐྱང་
ཞིག ་་དཔའ་བོ”ཨུ་ཚུགས་ཅན་ཞིག “སྨྱོན་པ”རང་སྣང་ཅན་ཞིག དོན་ངོ་
མར་ཅི་ཞིག་ཡིན་སྲིད། འོན་ཀྱང་གང་ཞིག་ཡིན་ཡང་འདི་ནི་བུ་ཕོ་རབས་འདིའི་
སྐད་ཆ་དྲང་མོར་བཤད་ཕོད་པའི་སྤོབས་པ་དང་སེམས་ངོ་རྗེན་པར་སྟོན་ཕོད་པའི་
གྱ བསོད་བྷོ། (1964 - 2001) སྙན་ངག་པ། 1988 ལོར《གངས་རིའི་བརྩེ་འདང》ཞེས་པའི་རྒྱ་
ཡིག་གིས་བྲིས་པའི་སྙན་དེབ་ཆུང་ངུ་ཞིག་པར་སྐྲུན་བྱས་མྱོང་། དེབ་དེར་སྙན་ངག་རེ་བདུན་ལས་མེད་ཀྱང་རེ་
རེ་བཞིན་ཚེ་སྲོག་གི་ཉམས་མྱོང་དང་འཚོ་བའི་བདེན་དོན། སྒྱུ་རྩལ་གྱི་ཁྱད་གཤིས་སོགས་ཀྱིས་ཡོངས་སུ་ཕྱུག་
ཡོད་པས། སྙན་ངག་གསར་བ་འཕེལ་རྒྱས་ཀྱི་ལོ་རྒྱུས་ཁྲོད་དུ་ལྗིད་ཀྱིས་ལོངས་ཤིང་མཛེས་པས་ཁྱོགས་ཡོད་པ་
ཞིག་རེད།
12:
1
1
- 34 -



རང་གཤིས་གདུང་འབོད།
སྙིང་སྟོབས་དག་རེད། ང་ཚོ་་་་་་་་་་་་་་
ང་ཚོའི་བག་ཆགས་ཀྱི་ངོས་སུ་བགོས་ཡོད་པའི་ལྷ་ས་ནི“འབར་ཞུན་འཚོང་
བའི་བུ་མོ”ཡི་རྨི་ལམ་མམ་འཕྲུལ་སྣང་རབ་རིབ་དེ་ལྟར་མཛེས་སྡུག་གིས་ཁེངས་ཡོད་
ན་ཡང་དེ་ནི་དངོས་ཡོད་མིན་པའི་སྐྱོ་སྒྲུང་ཞིག་གི་གོ་རིམ་རེད། “ཨ་ཕས་དེ་ནི་ལྷ་ས་
ཡིན༼ལྷ་ཚོགས་ཀྱི་ཞིང་ནས་ཁྱོད་ཀྱིས་བདེ་སྐྱིད་མཐོང་ཐུབ་ཟེར” འུ་ཚོས་ཡིད་དུ་
འོངས་པའི་་རྫུན་གཏམ”འདིར་ད་དུང་འདི་ལྟར་རྣ་བ་བླགས་ཏེ་སྡོད་དམ་རྣག་ཐོག་
ཁབ་གཙགས་བཞིན་མཚང་མཐིལ་བརྟོལ་བར་བྱེད། འདི་ནི་འུ་ཚོས་རྒྱུ་འབྲས་དང་
འགན་སེམས་ཀྱིས་ལན་འདེབས་དགོས་པའི་དོན་ཞིག་རེད། འུ་ཚོ་དེ་རིང་ནས་
བགྲོད་དགོས་པའི་དཀའ་ཚེགས་ཀྱི་ལམ་བུ་རིང་མོ་དེ་ཡང་རེད། དེ་མིན་འུ་ཚོས་མུ་
མཐུད་དུ་ངག་ལྷུག་གེར་ཨ་ཕའི་ཟེར་རྗེས་འབྲང་གིན་སྡོད་པ་ཡིན་ན། བློ་ངོར་ལྷ་
སའི་ལྷ་ཚོགས་སྐྱེད་ཀྱིན་སྒལ་ཚིགས་སྐུར་ཏེ་སྡོད་པ་ཡིན་ན། ཀླད་པ་འཐོམ་སྟེ་སྡོད་
པ་ཡིན་ན། འུ་ཚོ་དཔེ་ཆ་པ་ཡིན་ཟེར་མཁན་ཚོས་དེ་རིང་བར་སློབ་གསོ་རབ་དང་
རིམ་པ་མྱང་བར་དོན་སྙིང་ཆེན་པོ་མི་འདུག་ལ། དཔེ་དེབ་ཁ་ཤས་བཀླགས་པ་ཡང་
ཆོས་ཀྱི་ཁ་ཏོན་ཙམ་གྱི་ལད་མོ་རེད། མཐར་གཏུག་ན་ཤེས་བྱ་ཡོད་ལ་ཡོན་ཏན་མེད་
པའི་མི་རབས་ཤིག་གི་བྱུང་ཚུལ་ཙམ་རེད། འདི་ལྟར་དུས་རབས་ཀྱིས་ཟུར་དུ་དེད་
པ་དང་མི་སེམས་ཀྱི་མཐའ་རུ་ལྷུང་བ་ཡང་མི་འདོད་བཞིན་དུ་འཁུར་དགོས་པའི་དོན་
དངོས་ཤིག་རེད། མཐར་རྨི་ལམ་ཟ་ཟི་ནས་ཅུང་སད་པར་གྱུར་དུས་ང་ཚོའི་མིག་
ལམ་དུ་ཤར་ཡོང་བ་ནི“ལྷསའི་འཛེམ་དོགས་མེད་པའི་སྐྱག་སྦྲང་གི་ཚོགས་ཀྱིས
བར་སྐོར་གྱི་གཅོང་རོང་དུ་འཕུར་གྱིན༼ང་ལ་ཞེ་མེར་བའི་མཛའ་གཞས་གཏོང”ལྟ་
- 35 -



ལྷ་སའི་ཟུར་ངོས་གཞན་དག
བུའི་སྣང་ཚུལ་རེད། འདི་ལས“སྐྱག་སྦྲང”ནི་ཁོར་ཡུག་འབག་བཙོག་བཟོས་པ་
ལས་བྱུང་བའི་སྐྱག་སྦྲང་ངོ་མར་གོ་ཆོག་ལ། ཡང་ན་གཡོ་འཕྲོག་དང་ཧབ་ཐོབ་ཀྱི་
རླུང་དམར་གྱིས་གནམ་ས་གཉི་ག་འགས་འོང་བ་དང་ཆབས་ཅིག གཞོག་ཡར་མར་
བཅོ་བརྒྱད་ནས་ལྷ་ས་རུ་རུབ་འཚང་རྒྱུག་འོང་གིན་པའི་རིགས་སོ་སོའི་མདོ་མེད་
འཁྱམ་པོ་འཆལ་མོ། གཏོལ་མེད་ཆོམ་པོ་རྐུན་ཇག་སོགས་ལ་གོ་ཡང་ཅིས་མི་ཆོག
གང་ལྟར་་སྐྱག་སྦྲང”དེ་ཚོས་དེ་སྔོན་རང་གི་སེམས་ངོར་སྣང་བའི་ལྷ་ལམ་དར་
དཀར་ཡུག་གཅིག་འདྲ་བའི་སྐོར་ལམ་དེ་འཇིགས་རུང་དང་ཡིད་ཕམ་དང་རེ་ཆད་ཀྱི
“་གཅོང་རོང”ཞིག་ཏུ་བསྒྱུར་ཚར་ཡོད་པ་འདི་ནི། མགོ་བོ་ཡར་ལ་དགྱེས་ཏེ་མིག་
ཟུང་ཆེས་ཆེར་བགྲད་ཀྱིན་ལྷ་སར་སོང་མྱོང་མཁན་ཞིག་ཡིན་ཚེ་རང་དབང་མེད་པར་
བློ་ངོར་འཁོར་ཡོང་བ་ཞིག་རེད། ད་ཁྱེད་ལ དགའ་བས་
“འདི་ནི་ལྷ་ས་ཡིན་ནམ” བསྐལ་བ་སྟོང་ལ་གཉིད་དུ་ཡུར་ཡོད་པའི་གནམ་
གྱི་སྤྲུག་ཅིག་ནས་ཐོས་མ་མྱོང་བའི་རླུང་བུ་ཞིག་ག་ལེར་མཆེད་ཡོང་བ་ལྟ་བུའི་དྲི་བ་
འདི་ནི། གོང་གི་མཐོང་སྣང་དེ་དག་ལས་ངང་ངམ་ཤུགས་ཀྱིས་བསྐྱལ་ཡོང་བའི་
ཐོག་མའི་དངངས་སད་ཅིག་རེད། སྐད་ཅིག་ཧྲེངས་པར་གྱུར་པའི་ཧ་ལས་ཧང་སང་
གི་རྣམ་འགྱུར་ཅིག་རེད། འཐབ་མོ་བ་ཞིག་བདེ་སྣང་གི་རྨི་ལམ་ནས་སད་པར་གྱུར་
མ་ཐག་སླར་ཡང་ཕྱིར་ཡ་ང་བའི་གཡུལ་སའི་དངོས་ཡོད་ཀྱི་གདུག་རྩུབ་ཁྲོད་ལྷུང་འོང་
བ་ནང་བཞིན། “ཁྱོད་ཀྱི་ལྐོག་གྱུར་དང་རྔམ་བརྗིད་ཀྱི་མདུན་ནས༼ང་ནི་སྐྱིད་ཆུའི་
ངོགས་སུ་གཡེང་བའི་ཀོ་གྲུ་ཆུང་ཆུང་དེ་ཡིན༼ངས་ཁྱོད་ལ་ཡིད་སྐྱོ་བའི་ཤུགས་རིང་
འབྱིན” མཛེས་སྡུག་གི་རེ་ལྟོས་ཤིག་གློ་བུར་རྩྭ་རུལ་ཕོན་ཕག་ཆད་པ་ལྟར་གྱུར་པ་
1:
-
36
-



་་
རང་གཤིས་གདུང་འབོད།
ཡིན་ན་འདི་ལྟ་བུའི་སྐྱོ་ཤུར་ཤུར་གྱི་གདུང་གླུ་ཅིས་མི་གྱེར། ཁ་ཕྱོགས་བྲལ་བའི་
དམིགས་ཡུལ་བོར་བའི་རླབས་ཀྱིས་འཛིང་བའི་རླུང་གིས་འདེད་པའི་ང་ཚོའི་ལོ་ཟླ་ནི་
སྐྱིད་ཆུའི་ངོགས་སུ་གཡེང་བའི་ཀོ་གྲུ་ཆུང་ཆུང་ཞིག་དང་ཡང་ཅིས་མི་མཚུངས་ཨང་།
རྩ་འཛིན་བྱམ
སྙན་རྩོམ་འདིའི་མགོ་ཡི“གྲོགས་པོ་ལགས/ཁྱེད་རང་པོ་ཏ་ལའི་ཡང་རྩེར་
འཛེགས་ཨེ་མྱོང༼ ཁྱོད་ཀྱིས་པོ་ཏ་ལའི་ཡང་རྩེ་ནས་རྒྱང་ལྟ་བྱེད་ཨེ་མྱོང༼ཉི་འོད་ལམ་
ལམ་ཁྲོད་ཀྱི་ལྷ་ས་ལ༼ཟླ་འོད་བསིལ་བསིལ་ཁྲོད་ཀྱི་ལྷ་ས་ལ༼ཁྱོད་ཀྱིས་སྙིང་གཏམ་ཅི་
ཞིག་བརྗོད་སོང”ཞེས་པའི་ཚིག་དུམ་འདི་ནི་སྤྱིར་བཏང་གི་དྲི་བ་ཞིག་རེད། འོན་ཏེ་
ང་ཚོས་རང་གི་འཚོ་བའི་ཉམས་མྱོང་དང་ཚེ་སྲོག་གི་གཤིས་ཀ་ལ་སྦྱར་ཏེ་བསམ་
གཞིག་ཐེངས་གཅིག་བྱས་ན་ཀློག་འགྲེལ་གཞན་ཞིག་རྒྱག་འོང་ཐུབ་ཀི་རེད། དེ་རིང་
བར་འུ་ཚོ་པོ་ཏ་ལའི་དབུ་རྩེར་འཛེགས་པ་གྲངས་ཀ་མེད། ཡིན་ན་ཡང་འུ་ཚོས་
“སྙིང་གཏམ”ཅི་ཙམ་ལྷུག་ལྷུག་བརྗོད་མྱོང་། རྒྱུའི་སྙན་ངག་པ་ཧན་ཏུང་གི་ཁ་སྐད་
སྙན་ངག《ད་ཡན་མཆོད་རྟེན》《AR *》)ཞེས་པའི་སྙན་རྩོམ་དུ“…… ད་ཡན་
མཆོད་རྟེན་གྱི་སྐོར་ནས༼ང་ཚོས་ཡང་ཅི་ཞིག་ཤེས༼ང་ཚོ་ཡར་འཛེགས་སོང་སྟེ/
ཕྱོགས་བཞིའི་ཡུལ་ལྗོངས་ལ་སྐོར་ལྟ་ཞིག་བྱས་རྗེས སླར་ཡང་མར་བབས་ཡོང/”
ཞེས་བརྗོད་དེ་དེ་རིང་གི་རྒྱ་མི་ཚོས་རང་གི་དངོས་པོའི་ཁེ་ཕན་ཁོ་ན་བསྒྲུབ་པ་ལས།
རྒྱ་ནག་གི་ལོ་རྒྱུས་ཙམ་མ་ཟད་འཛམ་གླིང་ལོ་རྒྱུས་ཁྲོད་ནས་ཀྱང་གླེང་རིན་ཡོད་པའི་
ཐང་རྒྱལ་རབས་ཀྱི་ལོ་རྒྱུས་རིན་ཐང་དང་བསམ་བློའི་དོན་སྙིང་སོགས་ལ་ཕྱིར་རྟོག་མི་
37-



ལྷ་སའི་ཟུར་ངོས་གཞན་དག
བྱེད་པའི་ལེ་ལོ་དང་སྒྱིད་ལུག་ལ་མཚང་འབྱིན་བྱས་འདུག བདག་གིས་བལྟས་ན་འུ་
ཚོ་པོ་ཏ་ལའི་ཡང་རྩེར་འཛེགས་འགྲོ་དུས་“གསེར་གདུང་འཛམ་གླིང་རྒྱན་གཅིག”
སོགས་ལ་ཐོད་པས་སྡིག་སྒྲ་དང་བཅས་ན་ཟུག་སྐྱེ་བའི་བར་བརྡུང་རྗེས། མིག་ཟུང་
བཙུམས་ཏེ་གཉའ་ཞུམ་ཞུམ་དང་ལྕེ་བསྣར་བསྣར་ངང་ཕྱིར་ནུར་གྱིས་སྒོར་ཐོན་ཡོང་
བ་ལས། དེ་རིང་གི་རྒྱ་ནག་པ་ཚོ་ད་ཡན་མཆོད་རྟེན་དུ་འཛེགས་པ་བཞིན་ཕྱོགས་
བཞིའི་ཡུལ་ལྗོངས་ལ་སྐོར་ལྟ་ཙམ་ཡང་བྱེད་ཐུབ་ཀྱིན་མེད་པ་འདྲ། འོན་ཏེ་པོ་ཏ་
ལའི་དབུ་རྩེའི་གསེར་རྒྱ་མ་ཁྲི་གཅིག་ཙམ་ལ་ཉེ་བའི་མཆོད་རྟེན་ཆེན་པོ་འདི་ནི
“འཛམ་གླིང་རྒྱན་གཅིག”ཏུ་འགྱུར་མིན་མི་ཤེས་ཀྱང་། འདིས་ནི་བོད་རིགས་མང་
ཚོགས་ཀྱི་བློ་གྲོས་ཀྱི་ཉིང་བཅུད་ལས་ཐོན་པའི་ཁྱད་འཕགས་ཀྱི་བཟོ་རྩལ་མཚོན་གྱིན་
ཡོད་པ་ཕུད། ད་དུང་མི་རིགས་གཞན་པའི་དབང་སྒྱུར་གྲལ་རིམ་དང་འདྲ་བར།
བོད་སེར་སྐྱ་འཐབ་པའི་དབང་སྒྱུར་གྲལ་རིམ་གྱི་སྒེར་བཀུར་སྒེར་གཅེས་སྒེར་གཅོད་
སྒེར་དབང་སོགས་ལས་ཐོན་པའི་བཤུ་གཞོག་དང་གཉའ་གནོན་གྱི་ལོ་རྒྱུས་ལ་ཡང་
བདེན་དཔང་བྱས་ཡོད་པ་རེད། ཅུང་ཙམ་མི་འདྲ་ས་ཞིག་ཡོད་པ་ནི། བོད་དབང་
སྒྱུར་གྲལ་རིམ་གྱིས་ནི་ཆོས་ལུགས་ཀྱི་གདོང་འབག་གྱོན་ཏེ་ཡོད་པས་གསེར་ཞལ་ནམ་
ཡང་འཛུམ་དམུལ་ལེར་མངོན་ཡོད་པ་རེད། དེ་བས་མི་སེར་ཚོས་ནི་རང་གི་དཀའ་
སྡུག་གི་མི་ཚེ་ནི་རང་གི་སྐྱེ་བ་སྔོན་མ་དག་གི་སྡིག་སྒྲིབ་དང་ལན་ཆགས་བུ་ལོན་སོགས་
ཀྱིས་ལན་པར་འདོད་པ་མ་གཏོགས། མཆོད་མེ་ཁྲི་ཕྲག་དབུས་ཀྱི་དེ་དག་ལ་ནམ་
ཡང་འཁང་ར་ཙམ་ཡང་བྱེད་ཕོད་པ་མ་རེད། དེ་བས་མཆོད་རྟེན་རྫིག་པོ་འདི་དང་
བསྡུར་ན་“ང་ན་ན་འདྲི་མི་མེད་པ་དང་།། ཤི་ན་དུ་མི་མེད་པ་རུ། ། རི་ཁྲོད་འདི་རུ་
38
-



རང་གཤིས་གདུང་འབོད།
འཆི་ནུས་ན།། རྣལ་འབྱོར་བསམ་པ་རྫོགས་པ་ཡིན”ཞེས་པའི་རྗེ་བཙུན་མི་ལའི་
མགུར་ཚིག་སྟབས་བདེ་པོ་འདིས་ནི། ཆོས་ལུགས་རིག་གནས་ཀྱི་ངོས་ཐད་ནས་
བཤད་ན་བསམ་བློའི་མཐོ་ཚད་ཅིག་དང་ཚེ་སྲོག་གི་མཛེས་པ་ཞིག་མཚོན་གྱིན་འདུག་
ཨང་། ད་ན ། (1525) ༡ ན ་
1:|: “ནོར་བུ་གླིང་གར་ཝུ་ཆང་མཆོད་པའི་ལྕམ་མོ་དེ་ལྷ་སའི་སྲས་མོ་ཡིན་ནམ༼པོ་
ཏ་ལའི་ཐང་ཆེན་དུ་ཞོག་ཁོག་འཚོང་བའི་རྒན་མོ་དེ་ལྷ་སའི་བདག་མོ་ཡིན་ནམཁར་
སྐོར་ན་ཟས་ལྷག་སྒུག་པའི་མུ་ཏོ་བ་དེ་ལྷ་སའི་མགྲོན་པོ་ཡིན་ནམ” དེ་སྔོན་གྱི་ལྷ་སའི་
སྣང་བརྙན་མཛེས་པོ་དག་དང་ཨ་མའི་ཚེ་གང་གི་རེ་སྨོན་དག་སྨིག་རྒྱུ་བཞིན་ཡལ་
བར་གྱུར་ཤུལ་ནས། ་་བཙན་པོའི་རྗེས་ཤུལ་ལ་འགྲམ་པ་གླན་ནས/...ཁ་སང་
གི་ནམ་མཁའ་དྲན/.. ” པ་ཙམ་ལས་ང་ཚོས་སུ་ཞིག་ལ་ངན་ཁག་དཀྲི། སུ་
ཞིག་ལ་འཁང་ར་བྱེད། སུ་ཞིག་ལ་སྡུག་ཡུས་འདི་དག་ལྷུག་ལྷུག་རྗོད་པར་བྱེད། དེ་
ལྟར་མི་ཞིག་གི་མི་ཚེ་ཁོའི་གཤིས་ཀས་ཐག་གཅོད་པར་བྱེད་ལ་མི་རིགས་ཤིག་གི་
གཤིས་ཀས་མི་རིགས་དེའི་ལས་དབང་ཐག་གཅོད་པ་རེད། བོད་ཡུལ་ས་ཕྱོགས་གང་
ལ་བསྡུར་ན་ཡང་། བདག་གི་བག་ཆགས་ནས་ལྷ་སའི་གཤིས་ཀ་ནི་སྒྱིད་ལུག་དང་ལེ་
ལོ་ཡི་གཤིས་ཀ་ཁོ་ན་རེད། ལྷས་ནི་རྩོམ་པ་པོས་བཤད་བཞིན་པའི་“ཆང་སེར་གྱི་རྫ་
ཁོག”ཏུ་ནམ་ཡང་གཉིད་མཁན་ཞིག་གི་གཤིས་ཀ་རུ་གྲུབ་ཚར་ཡོད་པ་རེད། ཤེལ་
དཀར་གླིང་བས་དུས་རབས་བཅུ་དགུའི་སྨད་ཙམ་ལ་བརྩམས་པའི《ལྷ་ས་དྲན་གླུ》རུ
“ཁུག་ཁུག་ཀྱོག་གྱོག་འགྲོ་ལམ་གང་དུ་ཡང་།། ངན་ངན་ཞ་ལོང་རྒན་གྱི་སྤྲང་པོ་
ཡང་། ། མངར་མངར་སྐྱུར་སྐྱུར་ཆང་གིས་རབ་མྱོས་ཏེ།། འཁྱོར་འཁྱོར་འགྲོ་ཞིང་ཉུལ་
- 39 -



ལྷ་སའི་ཟུར་ངོས་གཞན་དག
བའི་ལྷ་ས་དྲན”ཞེས་པ་ལྟར། ལེ་ལོ་ནི་ནམ་ཡང་ཕུ་དམག་མདོ་ལ་བླུགས་ཀྱང་ད་
དུང་གླིང་ཀ་གཏོང་ཞིང་སྡོད་པའི་ལྷ་སའི་མགོ་ལ་རན་པའི་ཞྭ་མོ་དེ་མ་ཡིན་ནམ། །
“ལྷསའི་དེ་རིང་གི་སྐུ་དྲག་ཚོའི་ཁྲོད་ན/ཕ་བོང་བཞིན་བརྟན་ཞིང་བརླིང་ལ་
ཁ་སང་ལ་སེམས་ངོ་རྗེན་པར་སྟོན་པའི གཞུང་དྲང་གི༼རྟུལ་ཕོད་ཀྱི་དཔའ་བོ་ག་
ཙམ་ཡོད” ཚིག་དུམ་འདིས་ང་ཚོར་ཅི་ཞིག་འཆད་རྩིས་ཡིན། ང་ཚོའི་མེས་པོ་ཚོས
“ཆབ་ཆབ་ནི་ཕ་རོལ་ན”༠སོགས་གཞུང་དྲང་དང་སྤོབས་སེམས་ཀྱི་མགུར་བཞེངས་
ཏེ་སེམས་ངོ་རྗེན་པར་སྟོན་ཕོད་ལ། ད་དུང་“ཨ་བ་ཉི་ཉེ་བའི་ཉིད”@སོགས་དཔའ་
གདེང་དང་ཡིད་ཆེས་ཀྱི་ངར་སྐད་སྒྲོག་གིན་རང་གི་ལོ་རྒྱུས་གོ་གནས་གཏན་ལ་
འབེབས་པར་བྱེད་པ་རེད། འོན་ཏེ་དེ་རིང་གི་གླིང་ཀ་གཏོང་ཞོར་ཆང་སེར་མཆོད་
ཨ་
གྱ འདི་ནི་འཇིག་རྟེན་ལས་ཀྱི་བླངས་དོར་ལ་རྨོངས་པའི་ཟིང་པོ་རྗེ་ལ་ཡི་མི་རང་བ་དང་བོད་ཀྱི་རྒྱལ་པོ་
སྟག་རི་གཉན་གཟིགས་ལ་གློ་བ་ཉེ་བའི་བསམ་བློ་མཚོན་ཕྱིར་བློན་མྱང་ཙང་སྐུས་ཉམས་བརྟག་པའི་ཚུལ་གྱིས་
རང་གི་གྲོགས་པོ་དབས་དབྱི་ཚབ་ལ་བླངས་པའི་མགུར་གླུ་ཞིག་ཡིན་ནོ།། དེ་ཡང་མགུར་གླུ་འདི་ཡོངས་སུ་བཀོད་
ན་འདི་ལྟ་ སྟེ། ཆབ་ཆབ་ནི་ཕ་རོལ་ན། ཡར་ཆབ་ནི་ཕ་རོལ་ན། མུའི་བུ་ནི་རྒྱུའི་བུ་སྟེ། ལྷ་ཡི་ནི་སྲས་པོ་
བཞུགས། རྗེ་བདེན་གྱིས་ནི་བཀོལ་དུ་དགའ། སྒ་བདེན་གྱིས་ནི་བསྟད་དུ་དགའ། ཞེས་དང་དེ་དོན་གྲུབ་རྒྱལ་
ལགས་ཀྱིས། ཆུ་བོ་ཆུ་བོའི་ཕར་འགྲམ་ན། ཡར་ཆབ་གཙང་པོའི་ཕར་འགྲམ་ན། མི་ནི་མི་ཡི་བུ་ཡིན་ཡང་།
དོན་ལ་ལྟ་ཡི་སྲས་པོ་བཞུགས། བདེན་པའི་རྒྱལ་པོས་གཡོག་ཏུ་བཀོལ་ན་དགའ། བདེན་པའི་སྒོ་ནི་སྒྲུབ་ཏུ་
བསྟད་ན་དགའ། ཞེས་གོ་བདེར་བཀོད་འདུག་གོ །
© འདི་ནི་བོད་གནའ་བོའི་ལོ་རྒྱུས་སྟེང་སྲས་ཉ་ཁྲིས་ཕ་བགྲོང་མཁན་གྱི་ལག་དམར་ལོ་ངམ་ཆམ་ལ་ཕབ་
རྗེས་ང་རྒྱལ་དང་སྙིང་ཚིམ་པའི་ངང་བཞེངས་པའི་མགུར་ཞིག་གོ། མགུར་གླུ་དེ་ཁ་ཚང་དུ་བཀོད་ན། འ་བ་ཉི་
ཉེབའི་ཉིད། བྱ་རོ་རོ་ན་མདུང་གི་རྩེ་ར་ནིག ཡོས་རོ་རོ་ན་ལྷམ་གྱི་གོང་ར་ནིག བརླའ་བརྡུངས། སྤུར་
བཏབ། འོབ་དེ་མེད་སྤུ་དེ་རྙེད། ཅེས་དང་དེ་དོན་གྲུབ་རྒྱལ་ལགས་ཀྱིས། ཨ་ཕ་ནི་ཉེ་བོ་ཁོ་ན་ཉིད། བྱ་ཆེ་ཆེ་
ན་མདུང་གི་རྩེ་ནས་ཤི། ཡོས་བུ་ཆེ་དྲགས་ན་ལྷམ་གྱི་ཡུ་བ་བྱེད། ཕས་རྒོལ་གྱི་དགྲ་པོའི་བརླ་ཡང་བརྡུངས།
ཡབ་ཆེན་གྱི་མ་ཕར་བང་སོ་བརྩིགས། གཅན་གཟན་དེ་ལུས་མེད་རོ་མེད་བྱས། ཞེས་གོ་བདེར་བཀོད་འདུག་
-
40 -



རང་གཤིས་གདུང་འབོད།
པའི“སྐུ་དྲག”ཚོས་སྒྱིད་ལུག་དང་ལེ་ལོའི་ངང་ནས་རང་གི་དབང་ཐང་གཉོར་རྒྱུ་
ཙམ་ལས་དཔའ་བོའི་རིགས་རྒྱུད་ཡིན་པའི་དཔའ་རྟགས་ག་ཙམ་སྟོན་རྒྱུ་ཡོད།
སེམས་ཁུར།
འཛམ་གླིང་གི་ཟེ་བར་འབོད་པའི་མཚོ་བོད་མཐོ་སྒང་གི་ཆེས་ལྟ་ན་སྡུག་པའི་
མཛེས་ལྗོངས་ཤར་གཅིག་ནི་སྟོད་ཉི་མ་ལྷ་ས་རེད། དུས་ཡུན་རིང་མོ་ཞིག་ལ་གསང་
བ་ལྐོག་གྱུར་གྱི་ཚུལ་དུ་གནས་ཡོད་པའི་ཡུལ་འདི་ཕྱི་ཕྱོགས་ལ་སྒོ་འབྱེད་བྱས་པ་ནས།
དེའི་མ་ཉམས་སོར་གནས་སུ་ཡོད་པའི་གནའ་བོའི་ཆོས་ལུགས་རིག་གནས་དང་
དམངས་སྲོལ་རིག་གནས་སོགས་ཀྱིས་རྒྱལ་ཁབ་ཕྱི་ནང་གི་མཚར་སྣང་དང་ཡིད་
དབང་རབ་ཏུ་བཀུག་ཡོད་པ་རེད། མཁས་པ་ཡིན་མིན་དང་སྟོབས་འབྱོར་ལྡན་མིན་
ཀུན་གྱིས་ལྷ་ས་ནི་མིའི་རིགས་བྱུང་འཕེལ་ལོ་རྒྱུས་ཀྱི་འགྱུར་རྡོ་གསོན་པོ་ཞིག་ཏུ་ངོས་
འཛིན་གྱིན་ཞིབ་འཇུག་དང་ཚོད་ལྟ། ཉོ་འཚོང་དང་ཡང་ན་རྩེད་སྤྱད་ཚོད་མེད་
གཏོང་བཞིན་ཡོད་པ་རེད། འོན་ཀྱང་མདོ་རྩ་དེད་ན། མར་ཁུའེ་ཟིའི་མ་ཁོང་དོ་
གྲོང་ཚོ“ཁེར་རྐྱང་གིས་ཆགས་ཤིང་སླར་ཡང་ཁེར་རྐྱང་ནས་ནུབ་པར་གྱུར་པ་ལྟར།
ང་ཚོའི་ལྷ་ས་ཡང་་དད་པ”ཡིས་བསྐྱངས་ཤིང་སླར་ཡང་“དད་པ”ཡིས་སྣུབ་ཀྱིན་
པའི་རྒྱང་རིང་གི་གནམ་མཐའི་གྲོང་ཁྱེར་ཞིག་རེད་ལ། པར་ལེན་དང་བརྙན་ཕབ་
– ས་
ལ
་ ་
ཆ མ་ཁོང་དོ་གྲོང་ཚོ། ཁོ་ལོམ་པི་ཡའི་སྒྱུ་འཕྲུལ་དངོས་ཡོད་རིང་ལུགས་ཀྱི་སློབ་དཔོན་ཆེན་མོ་མར་
ཁུའེ་ཐི(4sg#f)ཡི་བརྩམས་སྒྲུང《ལོ་བརྒྱའི་ཁེར་ཧྲེང》(《ཆ་#TE.i#》)ནང་གི་གྲོང་ཚོ་དེའོ། བརྩམས་
སྒྲུང་འདི་ལ1983ལོའི་ནོ་པེལ་རྩོམ་རིག་བྱ་དགའ་ཐོབ།
- 41-



ལྷ་སའི་ཟུར་ངོས་གཞན་དག
འཕྲུལ་ཆས་སྣ་ཚོགས་ཀྱི་བར་མཚམས་མེད་པའི་གློག་འོད་དང་ཚག་སྒྲ་ལས། ལྷ་ས་
ནི་རྩམ་དྲི་ཡལ་བཞིན་པའི་ཆེས་མཐའ་མཇུག་གི་འཇིག་རྟེན་འཛོམས་ཁང”དེ་ཡང་
རེད། །
“གདོང་ལ་རྒས་གཉེར་བབས་པའི་མདོ་སྨད་ཀྱི་ཨ་སྐྱོ་བ་ཞིག༼བརྐྱངས་ཕྱག་
འཚལ་གྱིན་ཁྱེད་ཕྱོགས་སུ་འོང་གིན་འདུག༼དོར་མ་ཐུང་ཐུང་གྱོན་པའི་སི་ཁྲོན་གྱི་
འཆལ་མོ་ཞིག༼རླངས་འཁོར་ལ་བསྡད་ནས་ཁྱེད་ཕྱོགས་སུ་འོང་གིན་འདུག༼སྐྲ་ལོ་
ལྟག་གར་ཤད་པའི་དཔོན་པོ་ཞིག་གནམ་གྲུར་བསྡད་ནས་ཁྱེད་ཕྱོགས་སུ་འོང་གིན་
འདུག༼ལུས་ལ་བ་སྤུས་ཁེབས་པའི་ཕྱི་གླིང་བ་ཞིག་རྐང་འཁོར་ལ་ཞོན་ནས་ཁྱེད་
ཕྱོགས་སུ་འོང་གིན་འདུག” “ཨ་སྐྱོ་བ'” “འཆལ་མོ” ་་དཔོན་པོ” “ཕྱི་གླིང་བ”
སོགས་རེ་རེ་བཞིན་སྤྱི་ཚོགས་རིག་གནས་སྣང་ཚུལ་སྣ་རེའི་བསྡུས་གཟུགས་རེ་རེ་རེད།
བལྟས་མ་ཐག་བོད་ཀྱི་ཆོས་ལུགས་རིག་གནས་དང་དེས་བསྐྱེད་པའི་བོད་ཀྱི་བསྡུས་
གཟུགས་“ཨ་སྐྱོ་བ”མ་གཏོགས་ཀུན་པོ་ཅི་མགྱོགས་གང་མྱུར་གྱིས་རང་གི་རྒྱུ་ནོམ་
མམ་མཚན་སྙན་དང་། ཡང་ན་དངོས་པོས་འགྲང་རྗེས་ཀྱི་སེམས་པའི་སྟོང་ཆ་དེ་
སྐོང་ཕྱིར་ཕྱོགས་ཕྱོགས་ནས་ལྷ་སར་སྐྱོད་ཀྱིན་ཡོད་པ་རེད། “ཨ་སྐྱོ་བ” ཁོ་ན་ནི་
ལྟོགས་སྐོམ་གྲང་གསུམ་གྱི་དཀའ་ཚེགས་ཚད་མེད་མྱོང་གིན་་བརྐྱངས་ཕྱག”འཚལ་
ནས་ལྷ་སར་སྐྱོད་མཁན་གཅིག་པུ་རེད། འདི་ནི་ལྷ་དང་བླ་མའི་མདུན་ནས་ཀུན་
སྤྱོད་མཛེས་པོ་ཞིག་ཏུ་འགྲོ་ཡང་སྲིད། འོན་ཀྱང་གནའ་བོའི་ཀེ་རི་སེའི་མཚན་ཉིད་
སྨྲ་པ་ཚོས་མི་ནི་འཇིག་རྟེན་སྟེང་གི་བྱ་དངོས་ཡོད་ཚད་འཇལ་བྱེད་ཀྱི་ཚད་ཐིག་ཡིན་
ཟེར་བ་དང་། ད་དུང་མིའི་མཐོང་རྒྱུ་མེད་པའི་རྒྱུ་འབྲས་ནི་འཇིག་རྟེན་སྟེང་གི་བྱ་
42 -



རང་གཤིས་གདུང་འབོད།
དངོས་ཡོད་ཚད་འཇལ་བྱེད་ཀྱི་ཆེས་མཐའ་འཇུག་གི་ཚད་ཐིག་ཡིན་ཟེར་བ་བཞིན།
འུ་ཚོས་ཀྱང་མིའི་འཚོ་བ་རོལ་རྒྱུ་ཡིན་ན། འུ་ཚོ་ཡང་མི་ཡིན་པའི་ཆ་ནས་ལྷ་ཡི་རྨི་
ལམ་བཏང་སྟེ་མི་ཡི་རྐང་པ་གཉིས་སྲ་ལ་འཐས་པའི་ས་གཞིའི་ངོས་སུ་གཏོད་རྒྱུ་ཡིན་
ན། འུ་ཚོའི་རིག་གནས་ཀྱི་ཚབ་རྟགས་ཤིག་ཏུ་གྱུར་ཡོད་པའི་བརྐྱངས་ཕྱག”ལྟ་
བུའི་བྱ་བྱེད་ཀྱི་ནང་གི་སྙིང་སྟོབས་ལ་སློབ་སྦྱོང་བྱེད་རྒྱུ་ཙམ་ལས་ཕྱིའི་རྣམ་འགྱུར་
དང་བཟོ་ལྟ་ཡི་རྗེས་སུ་འབྲང་ཚེ། འུ་ཚོ་ནམ་ནམ་ཞ་ཞར་ཞི་ཞི་ཕྱོགས་སིཡིས་ཕ་བོང་
འདེད་པའི་བསྐྱར་ཟློས་ཀྱི་མི་ཚེ་དེ་ནས་འདའ་ཐུབ་ས་མ་རེད། སྲོལ་རྒྱུན་གྱི་ལྟ་བ་ཁོ་
ན་འཛིན་མཁན་ཚོས་ཁྱོད་ཀྱིས་རང་རེའི་ཆོས་ལུགས་ཡག་པོ་མེད་པར་གཏོང་འདོད་
རེད་ཟེར་ན། འུ་ཚོས་ཐོག་མར་བསམ་བློ་ཞིག་གཏོང་བར་བྱེད། འུ་ཚོའི་གདོད་
མའི་གནས་སྟངས་འདི་ལ་ནམ་ཡང་སུས་ཀྱང་ཐེ་གཏོགས་དང་གཏོར་བརླག་བྱེད་པ་
ཞིག་མིན་ན་ཁྱོད་ཀྱི་ལྟ་བ་དེ་རྐང་ཚུགས་ཀྱང་སྲིད། འོན་ཏེ་ལོ་རྒྱུས་སྟེང་གནམ་གྱི་
མཐའ་ལྟར་རྒྱང་ཐག་རིང་བའི་གླིང་ཆེན་ཨ་མེ་རི་ཁའི་སྐམ་ས་ཆེན་མོ་ཡང་མཚོ་
འགྲུལ་མཁན་ཁོ་ལོམ་པི་ཡའི་གཟིངས་ཆེན་གྱི་རུ་དར་འོག་ཏུ་བསྡུས་པ་རེད། ལྷ་
སྒྲུང་ལས་ཀྱང་རྒྱང་ཐག་རིང་བའི་ཟླ་བའི་གོ་ལའི་ངོས་སུ་ཡང་མིའི་རིགས་ཀྱི་རྐང་
རྗེས་ཕབ་སོང་བ་རེད། རྒྱའི་རྩོམ་མཁན་ཝང་ལི་ཞུང་གིས་ལྷ་སའི་གནའ་བོའི་སྲོལ་
རྒྱུན་དང་རིག་གནས། ཡུལ་སྲོལ་གོམས་གཤིས་སོགས་དེ་རིང་བར་མ་ཉམས་པར་
» ཞི་ཞི་ཧཱུྃ་སི། གནའ་བོའི་ཀེ་རི་སེའི་ལྷ་སྒྲུང་ནང་གི་མི་སྣ་ཞིག་ཡིན་ལ། དུས་ནམ་ཞིག་ན་གནམ་ལྷས་
ཁོར་ཕ་བོང་ཞིག་བསྐྱར་ཟློས་ཡང་ཟློས་དགོས་རི་ཡི་འགབ་ནས་རྩེ་དང་། ཡང་རྩེ་ནས་འགབ་ཏུ་སྒྲིལ་དགོས་པའི་
བཀའ་ཆད་ཕོག་པ་རེད།
- 43



ལྷ་སའི་ཟུར་ངོས་གཞན་དག་
གནས་ཐུབ་པ་ནི་ལྷ་སའི་ལྷ་ཡི་བྱིན་རླབས་མ་ཡིན་ལ་ལྷ་སའི་མི་ཡི་འཇོན་ཐང་ཡང་མ་
རེད། དེ་ནི་ལྷ་སའི་རི་མཐོ་གཡང་གཟར་གྱིས་བསྐོར་ཡོད་པའི་རང་བྱུང་གི་བཀོད་
པ་དང་དབྱར་དགུན་མི་དབྱེ་བའི་གནམ་གཤིས་ཀྱི་གྲང་ངར། བགྲོད་པར་དཀའ་
བའི་ལམ་སོགས་རང་བྱུང་ཁོར་ཡུག་གི་དྲིན་རེད་ཟེར། འོན་ཏེ་དེ་རིང་ས་གནམ་
གཉིས་ཀྱི་འགྲིམ་འགྲུལ་དྲ་བས་ལྷས་ཕྱི་རོལ་འཇིག་རྟེན་དང་སྡོམ་གྱི་དྲ་རྒྱ་བཞིན་
སྦྲེལ་བྱུང་དུས། འུ་ཚོ་ད་དུང་མིག་ཟུང་ཟུམ་མེར་མ་ཎི་ཟློ་བཞིན་ལུང་བ་འདི་རུ་ལྷུང་།
འཇགས་སེར་སྡོད་ཐུབ་བམ། སྐད་ཅིག་ཁྱུར་མིད་གཏོང་རྩིས་ཀྱི་མཆེ་སྡེར་མང་པོ་
ཕྱོགས་བཞི་མཚམས་བརྒྱད་ནས་འཛིང་འོང་ཚེ། འུ་ཚོས་རང་ཉིད་གཅིག་པུའི་
འདོད་འདུན་ཉི་ཚེ་བ་ཙམ་གྱི་ཕྱིར་དུ་ད་དུང་མུ་ནས་མུ་རུ་“བརྐྱངས་ཕྱག”འཚལ་
གྱིན་སྡོད་ཐུབ་བམ། དེ་ལྟར་ཡིན་ན་ཁྱོད་རང་གཅིག་པུ་ཆོག་ཤེས་ངང་མིག་ཟུང་
བཙུམ་ཐུབ་ཀྱང་། རིང་པོ་ལོན་མི་དགོས་པར་ཁྱོད་ཀྱི་རིགས་རྒྱུད་དེ་བྱེ་ཕུང་ཆུ་བོས་
འཁྱེར་བ་བཞིན་ཡལ་བར་འགྱུར་བ་རེད། དེ་ལྟ་ན་ཁྱོད་རང་བཅོམ་ལྡན་འདས་ཀྱི་
རིང་ལུགས་པ་ཡག་པོ་ཞིག་ཡིན་སྲིད་ཀྱང་མོད་ཀྱི། འཇིག་རྟེན་འདི་དང་སྦྱར་ཏེ་
བཤད་ན། མིའི་འཚོ་བ་དང་སྦྱར་ཏེ་བཤད་ན། ཁྱོད་ནི་མི་རིགས་ཤིག་གི་ཉེས་ཅན་
དུ་མི་འགྱུར་ཡང་གཞུང་སེམས་མི་དྲང་ལ་སྒེར་སེམས་མི་ཆུང་བའི་སྐྱེ་བོ་ཞིག་མིན་
པའི་ངེས་པ་གང་ཡང་མེད། གུ་གེའི་རྒྱལ་རབས་སྐབས་སུ་ལྷ་བླ་མ་ཡེ་ཤེས་འོད་ཀྱིས་
ཇོ་བོ་རྗེ་གདན་འདྲེན་ཆེད་རང་ཉིད་དམག་དཔོན་བགྱིས་ཏེ་ལ་དྭགས་སུ་བསྐྱོད་ཅིང་།
མཐར་ཕས་རྒོལ་གྱི་བཙོན་དུ་ཚུད་དུས་གསོན་རེ་ཡོད་ཀྱང་སྒེར་གཤིས་དང་ཕུགས་
བསམ་གྱི་ཕྱིར་རང་སྲོག་བློས་བཏང་བ་རེད། འདི་ནི་ད་གཟོད་དེ་རིང་འུ་ཚོའི་སྐྱ་
-
44
-



རང་གཤིས་གདུང་འབོད།
སེར་གཉི་གས་སློབ་སྦྱོང་བྱེད་དགོས་པའི་སྙིང་སྟོབས་དང་མི་གཞི་དག་རེད་ཨང་།
དངོས་ཡོད་ཁྲོད་འུ་ཚོས་ཀྱང་འདི་ལྟ་བུའི་མི་གཞི་དང་སྙིང་སྟོབས་བསྐྱེད་པ་ཡིན་ན།
ད་གཟོད་འགྲོ་བ་མི་ཡི་ཡུལ་ནས་རང་ལ་ཐེམ་པའི་ཉི་འོད་དང་ཆར་ཆུ། སྤང་ཐང་
དང་ཁང་ཁྱིམ་སོགས་མིའི་འཚོ་བ་དང་བདེ་སྐྱིད་བརྩོན་ལེན་དང་ལོངས་སྤྱོད་བྱེད་
ཐུབ་པ་ལྟ་ཅི་སྨོས། །
ལ་རྒྱ་ནག་གི་སུང་བྱང་མའི་རི་མོ་པ་ཀྲང་ཙེ་ཏོ(g& # #)ཡི《འདས་མཆོད་ཉིན་
མོའི་མཐོང་སྣང》《gg | g)ལྟར། བལྟས་ཚོད་ལ་ང་ཚོའི་ལྷ་ས་ཡང་རྒྱུ་
དང་འབྱོར་བས་ངོམ་ཞིང་བློ་བདེ་བག་ཕེབས་ན་འཚོ་བ་མཚོན་པའི་ཞལ་ཐང་ཞིག་
དང་འདྲ་བར་ང་ཚོའི་མིག་ལམ་དུ་ཕྱེ་འོང་བ་རེད། “གླིང་སྐོར་དུ་ཡིག་དྲུག་འཁུར་
བའི་རྡོ་བའི་ཚོགས་དང་དར་ལྕོག་མནབས་པའི་ལྗོན་པ༼མ་ཎི་འདོན་པའི་མཇལ་བ/
སྐོར་བར་ཞུགས་པའི་དུད་འགྲོ” འོན་ཏེ“ཡོལ་བ”འདིའི་རྒྱབ་ན་་ལྷ་ཚོགས་ཀྱི་
ཐུགས་ལ་བཟུང་ཡོད་པའི་ལྷ་ས”ནི“ཞག་ཆར་འཇམ་པོས”ཀྱང་བཀྲུ་ཐབས་མེད་
པའི་“ལྗན་ལྗིན་ནག་ནོག་གི་ལྷ་ས”རེད། “རྡོ་ཚོགས་ཀྱི་རྨ་ཁ་འབྱེད་པའི་རས་ལྷེབ་
གཙང་མ་ཞིག་ཀྱང་མེད་པའི་ལྷས”རེད། མདོར་ན“སྤྲིན་དཀར་དེ་ཡང་རྫས་ལུད་
ཀྱིས་བརྐྱངས་པའི་སྲིང་བལ་ཡུག་གཅིག”རེད། ད་དུང་འདི་ལྟའི་གནས་བབ་འོག་
དམིགས་ཡུལ་འདྲ་མིན་སྣ་ཚོགས་འཛིན་པའི་མི་རྣམས་ཀྱིས་འུ་ཚོར“ཡ་མཚན་གྱི་
རིག་གནས”དང་“ངོ་མཚར་གྱི་ལོ་རྒྱུས” “ཐུན་མོང་མ་ཡིན་པའི་ཡུལ་སྲོལ་གོམས་
གཤིས” སོགས་འཁྱོག་ བསྟོད་ཚིག་གི་ཕྲེང་བ་ ལྷ་ ཡི་ མེ་ཏོག་བཞིན་ནམ་མཁའི་
དབྱིངས་ནས་གཏོར་འོང་ཚེ། འུ་ཚོ་ནི་གདོད་མའི་སྡོང་མགོ་དེ་རུ་ནག་རོག་གེར་
45 -



ལྷ་སའི་ཟུར་ངོས་གཞན་དག
བབས་བསྡད་ཡོད་པའི་ཁྭ་ཏ་ཞིག་དང་འདྲ་བར་ངའོ་སྙམ་པའི་གླུ་ཆུང་ལེན་མགོ་རྩོམ་
པ་རེད། ཡང་ཏག་ཏག་སྐབས་འདི་ནི་འུ་ཚོའི་མཆི་ཏོའི་བར་གྱི་ཤ་རྡོག་ཀྱང་མར་ཝ་
མོའི་ཁ་ནང་དུ་ལྷུང་བཞིན་པའི་སྒང་རེད། ཝ་མོའི་གཡོ་གཏམ་གྱིས་ལན་ནམ་ཁྭ་ཏ་
རང་གི་ང་རྒྱལ་གྱིས་ལན། གང་ལྟར་ཁ་ཡི་ཤ་རྡོག་ཤོར་སོང་བ་དོན་དངོས་རེད། དེ་
ལྟདེ་ལྟར་རྩོམ་པ་པོས་“ང་རང༼ཁྱོད་ཀྱིས་རང་ཉིད་བསྟོད་གླུ་དང་ཁ་གཡང་ཁྲོད་
འབོར་བཞིན་པར་དོགས”ཞེས་པའི་རང་དབང་མེད་པའི་སྐད་ཆ་འདི་ཤོར་ཡོད་ལ།
འདི་ནི་ང་ཚོའི་སྤྱི་མཐུན་གྱི་སེམས་སྒྲ་ཞིག་ཀྱང་ཅི་ལ་མིན། རྗེ་འདིས།
“ང་ལྷ་སར་ཐེངས་གཅིག་ལོག་པ་ནི་ཕ་ཡུལ་དང་ཁ་འབྲལ་བ་དང་འདྲ”ཞེས་
པའི་ཚིག་རྐང་འདི་ལ་ཅུང་མཐོ་བའི་སྤྱི་སྡོམ་དང་དཔེ་མཚོན་རང་བཞིན་ལྡན་འདུག་
སྙམ། སྙན་རྩོམ་ཧྲིལ་པོ་འབབ་སའི་གཞི་ཡང་འདི་རེད་སྙམ།“ལྷ་སར་ཐེངས་
གཅིག་ལོག་པ་ནི”རེ་སྨོན་དང་ཡིད་ཆེས་དང་འདུན་པ་དང་དུངས་སེམས་བཏེགས་
ནས་རང་གི་གཞི་རྐང་གི་རིག་གནས་ལ་ཕྱིར་ལྡོག་བྱས་པ་རེད། འོན་ཏེ་ལྷ་སར་
འབྱོར་རྗེས་ཆ་མེད་རྒྱུས་མེད་དབྱིབས་འགྱུར་ཚུལ་ལྡོག་གི་རྣམ་པ་ཞིག་རིམ་བཞིན་
མཐོང་འོང་ཚེ། རང་ཉིད་ཕ་ཡུལ་དུ་ཡོད་བཞིན་ཕ་ཡུལ་དང་ཁ་འབྲལ་བ་དང་ཅིས་
མི་མཚུངས། འདི་ལྟར་ས་བབ་ཀྱི་བར་ཐག་ཉེ་རུ་ཕྱིན་ཡང་སེམས་ཀྱི་བར་ཐག་རིང་
ནས་རིང་དུ་ཕྱིན་སོང་བ་རེད། འདི་ལྟའི་ལྷ་སའི་ས་སྲོས་ཀྱང“ཉི་མ་དམར་པོ་ཞིག་
རེད”ཅེས་གྱེས་བྲལ་གྱི་སྐྱོ་ཤས་ཤིག་དང་ཆག་འཇིག་གི་སྐྲག་སྣང་ཞིག་ཀྱང་ང་ཚོའི་
སེམས་ངོར་བསྐྱིལ་བར་བྱེད་ཡོང་བ་རེད། སྤྱིར་ན་ཉི་མ་དམར་པོ”ཞེས་པའི་ཡིད་
བརྙན་འདི་ནི་བོད་མིའི་འདུ་ཤེས་ཁྲོད་ནས་ག་འདྲ་ཞིག་ཏུ་བརྩི་བ་ཚང་མས་ཤེས་
- 46 -



རང་གཤིས་གདུང་འབོད།
གསལ་རེད། འོ་ན་ཚོར་སྣང་འདིའི་སྐུད་སྣེ་ལ་འཇུས་ཏེ་ཀུན་རྟོག་གློད་པ་ཡིན་ན་འུ་
ཚོའི་དྲན་སྣང་གི་བྱིའུ་ཆུང་ནམ་མཁའ་ག་འདྲ་ཞིག་ལ་འཕུར་ཏེ་འགྲོ་སྲིད། ་་་
ཁོ་ཚོ་འོག་ཡིན། སྨོན་འདུན།
“ཁྱོད་ཀྱི་བར་སྣང་དུ་སི་ཁྲོན་གྱི་སྔོ་ཚལ་གཡོ་བའི་དྲི་མ་སྟུག་པོ་ཞིག་ཁྱབ་
ཀྱང༼ལྷ་ས་ཡ༼ཁྱོད་ནམ་ཡང་ཁྱོད་རང་ཉིད་ཡིན་དགོས་ཨང”ཞེས་པའི་ཚིག་རྐང་
འདིས་རྩོམ་པ་པོས་རང་གི་སྐྱིད་ལ་སྡུག་ཅིང་དགའ་ལ་སྡང་བའི་ཕ་ཡུལ་ལ་ ལྷག་
སེམས་ཀྱི་སྨོན་འདུན་ཕུལ་ཡོད་པ་རེད། མཚམས་འདིར་བདག་གིས་ཁ་ཧྥ་ཁ(++
+4 sửay B5(BTNOffa ( Miz) TẤT TH5
ཞིག་ཏུ་གྱུར་སོང་བའི་སྙིང་རྗེ་བའི་ཀོ་ཀི་ལེར་དྲན་ཡོང་། ནམ་ཞིག་ལ་ང་ཚོའི་ལྷ་ས་
ཡང་འདི་ལྟ་བུའི་ཡ་མ་བརླ་ཞིག་ཏུ་འགྱུར་མི་འགྲོའམ་སྙམ་པའི་སེམས་ཁུར་ཞིག་ཀྱང་
སེམས་གཏིང་ནས་སྐྱེ་འོང༌། ད་དུང་འདས་ཟིན་པའི་ལོ་ཟླ་རིང་མོ་བཞིན་ཡུལ་མི་
ཚོས་རེ་སྨོན་ལྷ་སར་བསྐུར་གྱིན་འདུག ཡུལ་མི་ཚོས་སྟོན་ཀ་ལྷ་ སར་སྐྱེལ་གྱིན་
འདུག” ཡུལ་མི་ཚོ། འུར་ལྕག་གཡུག་པའི་ཡུལ་མི་ཚོ། ལྕགས་ཁེམ་འཁུར་བའི་
ཡུལ་མི་ཚོ། ལོ་ཟླའི་གྲུ་ཟུར་དང་ཁུག་གྱོག་ན་འཚོ་བ་ངན་ངོན་བརྟེན་པའི་ཡུལ་མི་ཚོ།
ཡུལ་མི་ཚོའི་རེ་སྨོན་དང་སྟོན་ཀའི་ཕྱིར་དུ། གྲོང་ཁྱེར་ན་སྒྱིད་ལུག་གིས་འཚོ་བཞིན་
པའི་ང་ཚོས་ཁ་སང་བྱ་བ་ཅི་ཞིག་བསྒྲུབས་མྱོང་། སང་ཉིན་ཡང་ཅི་ཞིག་བསྒྲུབ་རྩིས་
ཡིན། འདི་ནི་དཔེ་ཆ་པ་ཡིན་ཟེར་མཁན་ཞིག་གིས་རྒྱུ་འབྲས་དང་མི་གཞི་གཏའ་
མར་བཞག་སྟེ་བསམ་བློ་གཏོང་དགོས་པའི་དོན་ཞིག་རེད།
= 47



ལྷ་སའི་ཟུར་ངོས་གཞན་དག
གཞན་སྙན་རྩོམ་འདིའི་སྨད་ཙམ་ནས་བཟུང་སྨོན་ཚིག་དང་ཁ་གཡང་ཅུང་
མང་བར་སྒྲོག་ཡོད་པ་ནི་སྙན་རྩོམ་འདིའི་མ་འཁྱོངས་ས་ཞིག་རེད་སྙམ། ཨ་རིའི་
དེང་རབས་རྩོམ་རིག་དཔྱད་བརྗོད་མཁན་ཧྥུ་རེ॰ ཡིས་མཐའ་དཔྱོད་རྩོམ་ཡིག་གིས་
ཁ་གྲག་པ་མ་གཏོགས། སྒྱུ་རྩལ་ཡོད་ཚད་ལྐུག་པ་ཡིན་ཟེར་བ་བཞིན་སྤྱིར་ན་སྒྱུ་རྩལ་
བརྩམས་ཆོས་གང་ཞིག་ཡིན་རུང་བྱ་དངོས་རང་སྟེང་གི་འཕེལ་འགྱུར་གྱིས་སྐད་ཆ་
བཤད་དུ་འཇུག་པ་ལས། རྩོམ་པ་པོས་རང་གི་ཉེ་རིང་ཆགས་སྡང་ཐད་ཀ་ཐད་ཀར་
སྒྲོག་པ་ཡིན་ན། བརྩམས་ཆོས་དེ་ཕྱོགས་ལྷུང་ཅན་དང་གུ་དོག་ཅན་དུ་གྱུར་ཏེ།
མཐར་རྩོམ་རིག་སྒྱུ་རྩལ་གྱི་ཆེས་མཐའི་གཏན་ཚིགས་དང་མཛེས་པ་ལེགས་པོར་སྐྱོང་
མི་ཐུབ་སྙམ། ཡང་ཧྲུའུ་ལེ་ལགས་ཀྱིས་སྙན་ངག་པས་རང་གིས་ཅི་ཞིག་འཆད་ཀྱིན་
ཡོད་པ་མི་ཤེས་པ་མིན་ཏེ། ཁོས་རང་གིས་ཤེས་པའི་དོན་དག་དེ་ཐད་ཀར་མི་གླེང་བ་
དེ་ཡིན་ཞེས་པ་ལྟར། སྙན་ངག་ལ་མཚོན་ན་ཆེས་མཐོའི་སྒྱུ་རྩལ་གྱི་སྐད་ཆ་དང་ལག་
ཐབས་སྣ་ཚོགས་བརྒྱུད་དེ་བརྩམས་ཆོས་ཀྱི་མཛེས་དཔྱོད་རིན་ཐང་དེ་ཀློག་པ་པོའི་
སེམས་ངོར་སྐྱེལ་བ་ལས། བསྟོད་ཚིག་དང་ཁ་གཡང་སོགས་ཇི་མ་ཇི་བཞིན་སྒྲོག་པ་
ཡིན་ན་སྙན་ངག་གི་མཛེས་པ་ཉམས་པར་གྱུར་ཏེ་མཐར་སྙན་ངག་དེར་ཇ་མཆོད་དང་
1:|: $ ཞུ་རེ།(N. Frge, *, 1912 - 198) ནུབ་གླིང་གི་དེང༌ རབས་ རྩོམ་རིག་དགག་ སྒྲུབ་
མཁན་ཆེན་མོ། ཁོང་ནི་ཁ་ན་ཏའི་རྩོམ་རིག་གཞུང་ལུགས་སྨྲ་པོ་གྲགས་ཅན་ཡིན་པ་མ་ཟད། དབྱིན་ཡིག་རྒྱལ་
ཁམས་ལ་ལོ་རྒྱུས་ཚུགས་པ་ནས་བྱུང་བའི་རྩོམ་རིག་དགག་སྒྲུབ་མཁན་གལ་ཆེན་འགའི་གྲས་ཀྱི་གཅིག་ཏུ་ཡང་
བགྲང་གིན་ཡོད་པ་རེད། ཁོང་གི་བརྩམས་ཆོས《དགག་སྒྲུབ་ཀྱི་གཤག་བཅོས》(《#ti#h?1% WJ》)ཞེས་པ་དེ་
འཁྲུག་ཆེན་གཉིས་པའི་རྗེས་ཀྱི་ནུབ་གླིང་གི་ཤན་ཤུགས་ཆེ་བའི་རྩོམ་རིག་གཞུང་ལུགས་ཀྱི་བརྩམས་ཆོས་ཤིག་ཏུ་
ངོས་འཛིན་གྱིན་ཡོད་པ་རེད།
- 48 -



རང་གཤིས་གདུང་འབོད།
ཆང་གླུའི་བྲོ་བ་ཡིས་མི་ཁྱབ་པའི་ངེས་པ་ཡང་མེད་སྙམ། །
བཀའ་འདྲ་ནག་པ། མིག་དག་པ་ག་ ་ཞུ་བ་ཆབ་མ་ལུས་
2006ལོའི་ཟླ1ལ་བྲིས།
དེ་ལས་མང་བ་ཞི ག་གམ་གཙོ་2007ལོའི་ཟླ5པར་བཅོས།
བད
ਨਾਉ ਹਉ ਬਸੰਤਾ ਸਨਮਾਨ ਕਰਨ
རྒྱལ་བ་རྒྱ་གར་སྤྱི་བའི་དབྱིབ དུ་ 10
E :ཚ་བ་ན ། །བྱས1:|:# 1 ཀྱི་ལོ ༡༧
སྟེ་གསུམ་ བར་དང་མཚོ་
p: ལྷོ་ འདབ་པའི་སྐུ་མདུན་གྱི་ འདུ་ 13:51 ལྟ་ལ་
ཉི་མ་ལྟ ་ བུ་ལས་ དབང་ ་ ་ ་ 23
ཀ་ན་ཀཱ་ལ་ཏང་ ༡༠ ་་་ ་་་་་་ ཚེས་
j
ད་དུ་ལ། དག་པ་དེ་དག་དང་། བར་པ་བདེན་
2ཎའི་ཁ་རྒྱུན་སྤྱི་བང་བ་ མང་དུ་
གློ་ནི་ཕྱི་ཕྱོགས་ན་འོ་འོ་་༌ཀོ་
ཁ༌ བ་ བས་ མ་ པ་དེ་ རྒྱུ
ག་ར་ ཕྱི་རྒྱུ་ཁོལ་བ། ཀུན་
-
49 -



ལྷ་སའི་ཟུར་ངོས་གཞན་དག །
ཟུར་བཀོད། །
ཉི་འོད་ལམ་ལམ་ཁྲོད་ཀྱི་ལྷ་ས ཟླ་འོད་བསིལ་བསིལ་ཁྲོད་ཀྱི་ལྷ་ས (ཚན་བཤུས)
ཉི་འོད་ལམ་ལམ་ཁྲོད་ཀྱི ཟླ་འོད་བསིལ་བསིལ་ཁྲོད་ཀྱི
ཁེར་རྐྱང་མིན་པའི་ཁེར་རྐྱང་གི་ལྷ་ས་
ཆང་སེར་གྱི་རྫ་ཁོག་ནང་བྱིངས་པའི་ཁྱེད་ཀྱི་ཁེར་རྐྱང་གི་ཉི་མ་དང
ཁེར་རྐྱང་གི་ཟླ་བ པོ་ཏ་ལའི་ཡང་སྟེང་དུ་དུས་ལྟར་འཆར་ཡང་
བཙན་པོའི་རྗེས་ཤུལ་ལ་འགྲམ་པ་གླན་ནས ངས་ཁ་སང་གི་ནམ་མཁའ་དྲན་བྱུང་
ནོར་བུ་གླིང་གར་ལུ་ཆང་མཆོད་པའི་ལྕམ་མོ་དེ་ལྷ་སའི་སྲས་མོ་ཡིན་ནམ་
པོ་ཏ་ལའི་ཐང་ཆེན་དུ་ཞོག་ཁོག་འཚོང་བའི་རྒན་མོ་དེ་ལྷ་སའི་བདག་མོ་ཡིན་ནམ་
བར་སྐོར་ན་ཟས་ལྷག་ལ་སྒུག་པའི་མུ་ཏོ་བ་དེ་ལྷ་སའི་མགྲོན་པོ་ཡིན་ནམ་:|:
ལྷ་ས་ཡ དེས་ན་ཨ་མདོ་ནས་སླེབས་པའི་ཡུལ་གྱུར་བ་ང་ཅི་ཞིག་ཡིན
གདོང་ལ་རྒས་གཉེར་བབས་པའི་མདོ་སྨད་ཀྱི་ཨ་སྐྱོ་བ་ཞིག །
བརྐྱངས་ཕྱག་འཚལ་གྱིན་ཁྱེད་ཕྱོགས་སུ་འོང་གིན་འདུག
དོར་མ་ཐུང་ཐུང་གྱོན་པའི་སི་ཁྲོན་གྱི་འཆལ་མོ་ཞིག་
རླངས་འཁོར་ལ་བསྡད་དེ་ཁྱེད་ཕྱོགས་སུ་འོང་གིན་འདུག
སྐྲ་ལོ་ལྟག་གར་ཤད་པའི་དཔོན་པོ་ཞིག
གནམ་གྲུར་བསྡད་ནས་ཁྱེད་ཕྱོགས་སུ་འོང་གིན་འདུག
- 50 -
།



རང་གཤིས་གདུང་འབོད།
ལུས་ལ་བ་སྤུས་ཁེབས་པའི་ཕྱི་གླིང་བ་ཞིག་ཁོ་ལ་ད་འགྲོ་
རྐང་འཁོར་ལ་ཞོན་ནས་ཁྱེད་ཕྱོགས་སུ་འོང་གིན་འདུག །
ལྷ་ས་ཡ ཁྱོད་ནི་ཆེས་དྭངས་གཙང་གི ཆེས་མཐའ་མའི
མར་དྲི་དང་རྩམ་དྲི་འབོར་གྱིན་པའི་འཇིག་རྟེན་འཛོམས་ཁང་དེ་མ་ཡིན་ནམ་
ལྷ་ས་ཡ ཉི་འོད་ལམ་ལམ་ཁྲོད ཟླ་འོད་བསིལ་བསིལ་ཁྲོད ང་རང
ཁྱོད་ཀྱིས་རང་ཉིད་བསྟོད་གླུ་དང་ཁ་གཡང་ཁྲོད་དུ་འབོར་བར་དོགས
ས
་ག་འབད་
གླིང་སྐོར་དུ་ཡིག་དྲུག་འཁུར་བའི་རྡོ་ཚོགས་དང དར་ལྕོག་མནབས་པའི་ལྗོན་པ་
མ་ཎི་འདོན་པའི་མཇལ་བ སྐོར་བར་ཞུགས་པའི་དུད་འགྲོ….....
ལྷ་སའི་ས་ཆུ་མེ་རླུང་སོགས་ཀྱང“ལྷ་ཚོགས”ཀྱི་ཐུགས་ལ་བཟུང་ཡོད་ཨང
ཡུལ་མི་ཚོས་རེ་སྨོན་ལྷ་སར་བསྐུར་གྱིན་འདུག
ཡུལ་མི་ཚོས་སྟོན་ཀ་ལྷ་སར་སྐྱེལ་གྱིན་འདུག
51
-



ལྷ་སའི་ཟུར་ངོས་གཞན་དག
ཡུལ་མི་ཚོས་ཕུགས་བསམ་ལྷ་སར་བཅོལ་གྱིན་འདུག་
ཀྱ:༡༡ ་ ་ ༡ : 1
ད་ལནང་། ད ་ར
ད་ ནི ་ ཡོ ་ : 1:|:ཀྱི
ད་ཀ་ལ 2005.3
་ ག ཙ ང་ ་བ ས་པ་ བ ས
ང
དང་།
ད་ལྟ་ཐུབ་པ་
།
ས་
འགན་ན་བྱས་པ་ལ་སྐྱོ་བར་བ་བ ་ན་མ་གསལ་བར་
དང་། གན
ད་
དུ་གྱུར་འདད་པོ་ཞིག་ལ་བལྟ་ཀློག་བྱེད་ཀྱི་
-
52 -



རང་གཤིས་གདུང་འབོད།
ལོ་ན་ངག་གི་ཕོ་ཉ་ཡིན་ནམ“ལྷ”ཡི་ཕོ་ཉ་ཡིན།
=2006ལོའི《སྦྲང་ཆར》དེབ་གསུམ་པའི་“དུས་ཀྱི་འགྱུར་ཁུགས”ལེ་ཚན་དུ་འཁོད་
བ་བ་ན་དུག་ལ། ཡོད་པའི་གངས་ཞུན་གྱི་སྙན་རྩོམ《ངག་གི་ཕོ་ཉ》གླེང་བ། ས་ག་ཟླ་
་
དུས་རབས་གསར་པའི་ཉི་གཞོན་གྱིས་ཁ་བ་རི་པའི་རྩོམ་རིག་གི་མུན་ཧྲག་ལ་
ཡང་སྐྱ་མདའ་ཉག་ མ་གཅིག་ སྐྱེལ་འོང་བཞིན་པའི་ཉིན་མོ་འདིར། རང་ ཉིད
“འཇིགས་པ་བརྒྱད་སྐྱོབ་པར”རློམ་པའི་ཡོན་ཏན་པ་ཁ་ཤས་ཀྱིས་ནི་ད་དུང་ཡང་
“ལྷ”ཡི་ཕོ་ཉ་གནམ་གྱི་སྐས་ནས་བབས་པ་ལྟར་ཕྱིར་ཟློག་མེད་པའི་ཐ་ཚིག་ཁོ་ན་
བཙན་གྱིས་སྒྲོག་གིན་ཅི་ཞིག་འཆད་རྩིས་འདུག་་་་
བདག་གིས་འདི་ནས་གླེང་བར་འདོད་པ་ནི《ངག་གི་ཕོ་ཉ》ཞེས་པའི་སྙན་
རྩོམ་འདིའི་ནང་གི་མི་ལ་ལྷ་སྐད་འཆད་པའི་སྒམ་ཚུགས་དང་རང་ཉིད་ལྷ་རུ་རློམ་
པའི་ཟབ་མདོག་སོགས་ལས་མཐོང་བའི་བོད་དེང་རབས་ཡོན་ཏན་པ་ཞིག་གི་འགན་
མ་ཁུར་བའི་སྨྲ་བརྗོད་དང་འཛེམ་དོགས་མེད་པའི་དྲན་ཕྱོགས་དག་ཡིན།་་་་་
དུ་དེ་སྔོན་གངས་ཞུན་ལགས་ཀྱིས་ལྷ་ཆོས་རིག་པའི་ལྟ་བས་རྩོམ་ཡིག་ཁ་ཤས་
བྲིས་པར་རྩོམ་སྟེགས་ནས་སྐྱ་བོ་ཆོས་སྨྲ”ཞེས་མཚང་དུ་འབོད་ཀྱིན་པར་བདག་གིས་
།
-
53 -



ངག་གི་ཕོ་ཉ་ཡིན་ནམ“ལྷ་ཡི་ཕོ་ཉ་ཡིན།
ཅི་མི་སྙམ་པའི་འདུ་ཤེས་བཟུང་བ་ཡིན། རྒན་པོ་རྡོལ་ཐེརིགྱིས“ཁྱེད་ཀྱི་ལྟ་བ་ལ་ང་
རང་འཐད་པ་མིན་རུང་། ཁྱེད་ཀྱི་རང་ལུགས་བརྗོད་པའི་དབང་ཆ་ལ་ངས་རང་གི་
ཚེ་སྲོག་གིས་སྲུང་སྐྱོབ་བྱེད་ངེས”ཞེས་གསུངས་པ་ལྟར་ང་ཚོས་ཀྱང་རང་དང་ཐ་དད་
པའི་ལྟ་བར་དཀྱེལ་ཡངས་སྒོམ་དགོས་ཀྱི་འདུག ཡིན་ན་ཡང་ལོ་རྒྱུས་ཀྱི་སྐྱོ་སྒྲུང་
དང་བསམ་བློ་ཡི་གོད་ཆག་ནས་རྩྭ་ས་དང་སྒོ་ཞིང་། སྦྲ་གཞིས་དང་ཁང་ཁྱིམ་སོགས་
འཚོ་བའི་ཕྱི་ནང་ཀུན་ཉིན་རེ་བཞིན་འཆོར་གྱིན་པའི་ཡུལ་མི་དག་དྲན་འོང་ན།
ཁོའི་སྙན་རྩོམ་འདིར་སྐད་ཆ་ཁ་ཤས་ཅིས་ཀྱང་ངག་ནས་ཐལ་སོང་། །
སྙན་རྩོམ་འདི་སྙན་ཚོམ་ཞིག་ཡིན་ལ་ཁ་བྱང་དུ་རེ་རེ་བཞིན《བུ་བུ་མོ་ཚོར་
བསྲིངས་པ》《ཁ་ཡ་ན་ཟླ་ཚོར་ཕུལ་པ》《ཕ་མེས་ཚོར་ཕུལ་པ》བཅས་གདགས་
འདུག ཁ་བྱང་གཅིག་པུར་བལྟས་ན་ཡང་ནམ་མཁའི་ཕ་རོལ་ནས་བབས་འོང་བ་
ཞིག་ལོས་ཡིན་སྙམ་ལ་དོན་དུ་ཡང་དེ་ལྟར་དུ་འདུག བུ་བུ་མོ་ཚོར་བསྲིངས་པ”
ཐོག་མར་བདག་གིས་ཧ་གོ་དཀའ་བ་ནི་སུ་དག་ཁྱོད་ཀྱི་བུ་དང་བུ་མོ་ཚོ་ཡིན། ཁྱོད་
ཀྱང་སུ་ཞིག་གི་ཕ་མའམ་ཨ་མྱེས་སམ་ཡང་ན་ཡང་མྱེས་ཡིན། བདག་ལ་གོ་འཛོལ་
ཐེབས་པ་མིན་ན་བུ་བུ་མོ་ཚོ”ཟེར་བ་འདི་ནས་ཀློག་པ་པོ་ཧྲིལ་པོའམ་ཡང་ན་དེ་རིང་
གི་བོད་ཀྱི་གཞོན་སྐྱེས་བྱིངས་ལ་གོ་ན་འགྲིག་འདུག དེས་ན་ཁྱོད་ནི་ངེས་པར་མཐོ་
ས་ཆེ་ས་ཞིག་གི་སྦོམ་པོ་བརྗིད་པོ་འཆད་མཁན་དེའམ་ཡང་ན་དེའི་མགྲིན་ཚབ་པ་
ཡིན་དགོས་འདུག ཁྱོད་ཀྱི་ཁ་སྟབས་ལ་བལྟས་ན་ཚང་མ་ཁྱོད་ཀྱི་“བུ་བུ་མོ་ཚོ
© སྒྲོལ་ཐེར། (voltaire, kAs%,1694 -1778) ཧྥ་རན་སིའི་བློ་འབྱེད་བསམ་བློ་མཁན་དང་
རྩོམ་མཁན། མཚན་ཉིད་རིག་པ་མཁན། བརྩམས་ཆོས《མཚན་ཉིད་རིག་པའི་ཚིག་མཛོད》སོགས་འདུག །



རང་གཤིས་གདུང་འབོད།
བཞིན་སྲོལ་རྒྱུན་གྱི་སྔོན་ནས་གཉའ་བ་སྒུར་ནས་ཁྱོད་ཀྱི་ཁ་ལེན་དགོས་འདུག ཚིག་
བརྩི་དགོས་འདུག མདོར་ན་ཁྱོད་ཀྱི་ལྟ་བ་ལྟར་རང་ཉིད་མི་ཡིན་པ་གཞི་ནས་བློས་
བཏང་སྟེ་མི་མཐོང་ནམ་མཁའི་དབྱིངས་ཀྱི“ལྷ་”ལ་དད་པ་བསྐྱེད་དགོས་འདུག ང་
ཚོས་དེ་རིང་ན་ཟུག་འཁུར་ཏེ་ཅི་ནུས་ཀྱིས་བགྲོ་གླེང་བྱེད་བཞིན་པ་ནི། བོད་སྤྱི་
ཚོགས་ཀྱི་མི་བུ་རེ་རེ། ལྕེ་བསྣར་གཉའ་ཞུམ་ མགོ་སྒུར་པུས་འཛུགས་ཀྱི་ བག་
འཁུམས་ནས་རང་ཚུགས་ཀྱིས་ཡར་འགྲེང་སྟེ། ང་ཡང་མི་ཡིན་ངས་ཀྱང་མི་སྐད་
བཤད་རྒྱུ་ཡིན་ཞེས་པའི་སྐད་ཆ་དྲང་མོ་དག་ཡིན་ན་ཁྱོད་ཀྱིས་འདི་རུ་ཅི་ཞིག་འཆད་
རྩིས་ཡིན་ནམ། -
1:| ༌་ཁྱོད་ལ་མཚོན་ན་ཧི་མ་ལ་ཡ་ནི་ཆེས་མཐོ་བའི་གངས་རི་ཙམ་དུ་མཐོང་མོད/
ཡིན་ནའང་དེ་ནི་ཁྱོད་ཀྱི་བླ་རི་ཡིན༼ཁྱོད་ལ་མཚོན་ན་མཚོ་སྔོན་པོར་ངག་རྒྱུན་སྙན་མོ་
ཞིག་ལས་ཁྱད་ཆོས་གཞན་མེད་མོད༼ཡིན་ནའང་དེ་ནི་ཁྱོད་ཀྱི་བླ་མཚོ་ཡིན༼ཁྱོད་ལ་
མཚོན་ན་མདོ་དབུས་མཐོ་ལྗོངས་ནི་མཚོ་ངོས་ལས་ཧ་ཅང་མཐོ་བའི་འཁྱག་གྲང་གི་
འཇིག་རྟེན་ཞིག་ཏུ་ངེས་མོད/ཡིན་ནའང༼དེ་ནི་ཁྱོད་ཀྱི་ཕ་ས་ཡིན” སྟོང་དཔོན་ཨ་
མྱེས་ཁྲ་རྒན་གྱི་བཀའ་བཀོད་དང་ཞལ་ཆེམས་ལྟ་བུའི་སྐད་ཆ་འདི་དག་རྒྱུ་མ་བཞིན་
ལུག་ཡོང་དུས། ཀློག་པ་པོ་དེ་ནི་ཕལ་ཆེར་གླིང་དཀར་སྟོད་ཀྱི་སོའུ་ཡང་མངོན་མེད་
པའི་ཨ་ཉོག་ཐ་ཆུང་དེ་མིན་ན། ཁྱོད་ཀྱིས་གཞི་ནས་ལབ་མི་དགོས་པ་ཞིག་ནན་གྱིས་
བཤད་ཀྱིན་སྣག་ཤོག་ཆུད་ཟོས་སུ་གཏོང་གིན་འདུག གཞན་སྙན་རྩོམ་ཧྲིལ་པོའི་
སྐད་ཆའི་བར་གསེང་ཀུན་ལ་“བསླབ་བྱ”དང“ལེགས་བཤད”ཀྱི་བཙའ་དྲི་གཡའ་དྲི་
ཡིས་གང་ཡོད་ཚོད་ལ་བལྟས་ན། ཁྱོད་ལ་ཕལ་ཆེར་སྔ་ས་ནས་“མགོ་ནག་བོད་པའི་
-
55 -



ངག་གི་ཕོ་ཉ་ཡིན་ནམ་“ལྷ”ཡི་ཕོ་ཉ་ཡིན།
ལྷ་སྐལ” “ས་བཅུ་བ་ཐོབ་པའི་སངས་རྒྱས་ཨ་མྱེས་རྨ་ཆེན”ལྟ་བུའི་གོ་འཕང་ཐོབ་
ཡོད་ཚོད་ཡིན་ལ། དེ་རིང་དངོས་སུ་གནས་འདི་རུ་བྱོན་ཏེ་བོད་སྙན་ངག་པའི་སྡེ་ལ་
ནོར་མེད་འཆུག་མེད་ཀྱི་ལུང་བསྟན་རྡོ་རྗེ་ཚིག་རྐང་སྒྲོག་གིན་འདུག་ ་ ་ ་
1:|: “ཁྱོད་ཀྱིས་ནམ་ཡང༼མདོ་དབུས་མཐོ་ལྗོངས་ཀྱི་ག་ཤེད་ཀྱི་ལུང་ཁུད་ཅིག་
ན༼ཀ་ཁ་དང་ཡིག་དྲུག་དབྱངས་སུ་གྱེར་བའི་རང་གི་གཉེན་ཉེ་ཡོད་ཅིང༼དར་ལྕོག་
དང་བསང་དུད་ལང་ལོང་གཡོ་བའི་རི་ཞོད་ཅིག་ནསྙིང་ཉེ་ཉེ་དང་བྱམས་དུངས་
དུངས་ཀྱི་མིག་མདངས་མང་པོ་ཁྱོད་ལ་ཕྱོགས་ཡོད་སྙམ་དུ་སོམས་ལ༼….”
བསྒྱུར་མ་བཏུབ་པའི་བག་ཆགས་ཀྱི་གནའ་རྫོང་ལ་བདེན་ཁ་མཐའ་གཅིག་ཏུ་སྟེར་བ་
ལས་གཞན་ཅི་ཡང་བཤད་མི་འདུག་པའི་སྙན་རྩོམ་མམ་འདིས་སུ་ཞིག་ལ་སྙན་ངག་གི་
མཛེས་པའི་མྱོང་རོལ་ཕྲན་ཙམ་སྟེར་ཐུབ་བམ། ཡིད་སྨོན་ཚད་མེད་དང་ཡིད་ཆེས་
ཚད་མེད་ཀྱི་སྒོ་ནས“ཡིག་དྲུག་དབྱངས་སུ་གྱེར་བ” “དར་ལྕོག་དང་བསང་དུད་
ལང་ལོང་གཡོ་བ”སོགས་ཡི་གེ་དག་བྲི་འོང་དུས་ཁྱོད་ཀྱི་མིག་ལམ་དུ་འཆར་ཡོང་
བཞིན་པ་ནི་ཕལ་ཆེར“གཡུ་ལོ་བཀོད་པའི་ཞིང་ཁམས” སམ་ ཤམ་བྷ་ལ་ཡི་གྲོང་
ཁྱེར”ཡིན་སྲིད། འོན་ཏེ་རང་རེའི་ཕ་ཡུལ་ནི་དོན་དངོས་དེ་འདྲ་ཞིག་ཡིན་ནམ།
དོན་དངོས་དེ་འདྲའི་བློ་བདེ་ཞེ་ལྷོད། ཉམས་དགའ་བག་བྲོ་ཞིག་ཡིན་ནམ། །
པ ས་ཕ་མེས་ཀྱི་དགྲ་ལྷའི་ཚོགས་ཀྱིས་ཁྱོད་ལ་ནམ་ཡང་སྤྱན་གྱིས་འཚོས་ཡོད༼ལ་
ཡུལ་གྱི་སྐྱེས་ལྷའི་ཚོགས་ཀྱིས་ཁྱོད་ལ་ནམ་ཡང་དཔུང་གིས་སྐྱོར་ཡོད” བདག་ལ་འདྲི་
རྒྱུ་ཞིག་ཡོད་པ་ནི་“རིག་གསར”སྐབས་ང་ཚོའི་འགྲོ་མིའི་རྩིས་ཐང་རྡོག་བརྫིས་དང་
རིག་དངོས་ཡོད་དོ་ཅོག་བཅོམ་ཆག་སྐྱ་ཉུལ་དུ་གཏོང་དུས་ཕ་མེས་ཀྱི་དགྲ་ལྷའི་ཚོགས་
-
56 -



རང་གཤིས་གདུང་འབོད།
གང་ན་ཡོད། ལོ་རབས་ལྔ་བཅུའི་སྨད་དང་དྲུག་ཅུའི་སྟོད་ཀྱི“ལྟོགས་སྐོམ་ཆེན་
མོའི”དུས་སུ་གཉེན་མི་སྟོང་ཕྲག་ཁྲི་ཕྲག་ལྟོགས་གྲིར་འཆི་དུས་ཕ་ཡུལ་གྱི་སྐྱེས་ལྷའི་
ཚོགས་གང་ན་ཡོད། དེ་རིང་རི་ཆུ་ཐང་གསུམ་འབག་བཙོག་གིས་བཀང་སྟེ་ཡུལ་མི་
ཚོ་རི་མགོ་ནས་རི་མགོ་རུ་འདེད་ཅིང་། ཕ་མེས་ཡང་མེས་ཀྱི་ལྟེ་ཁྲག་གཏོར་ས་དང་
དུར་སྒོམ་འཇུག་ས་ཡང་གཏིང་ནས་སྔོག་སྟེ་ ཧམ་འཕྲོག་བྱེད་བཞིན་པའི་ སྐབས་
འདིར། དེ་ཚོ་ཡང་གང་ཞིག་ལ་བྲོས་སོང་བ་རེད། ང་ལོ་ ན་
“ཧི་མ་ལ་ཡར་མགོ་བོ་བསྡུས་ཤིང༼མདོ་དབུས་མཐོ་ལྗོངས་སུ་གན་རྐྱལ་དུ་
ཉལ་ཏེ༼ང་ད་ལྟ་བདེ་ཞིང་སྐྱིད༼བདེ་ཞིང་སྐྱིད” འདི་ནི་སྙན་ངག་འདིའི་གནད་
འཁེལ་ས་དང་གཞི་འབབ་ས་གཙོ་བོ་ཡང་རེད། འདིར་བརྗོད་པའི་ཕུང་བོ”འདི་
ཡང་བདག་གིས་བལྟས་ན་རང་མཚན་ཞིག་མ་ཡིན་ལ་སྤྱི་མཚན་ཞིག་སྟེ། དེ་ཡང་
བོད་ཀྱི་ལོ་ངོ་སྟོང་ཕྲག་བརྒྱུད་དེ་རིང་ད་དུང་ཤ་གསེང་རུས་གསེང་ལ་འཐིམ་ཞིང་
འཐིམ་ནས་ཡོད་པའི་བག་ཆགས་རྙིང་པའི་ཕུང་བོ་དེ་རེད། ཕུང་བོ་འདི་འདི་ལྟར་
གཏོས་ཆེ་དོན་ཡང་ལོ་ངོ་སྟོང་ཕྲག་དུ་མར་མི་སེར་ཚོས་རང་གི་རྐང་མར་བཞུས་པའི་
ཁུ་བ་དང་ཀེང་རུས་བདར་བའི་བྱེ་མ་ཡིས་ཉིན་མཚན་ཐོག་ཐག་ཏུ་གསོས་ཡོང་བས་
རེད། ཕུང་བོ་འདི་འདི་ལྟར“བདེ་ཞིང་སྐྱིད” དོན་ཡང་ཁོས་མི་རིགས་ཀྱི་ཆག་
འཇིག་ལ་འདང་རྒྱག་དགོས་དོན་མེད་ལ་མིའི་རིགས་ཀྱི་ཉམས་རྒུད་ལ་དེ་བས་ཀྱང་
སེམས་འཁུར་བྱེད་མི་དགོས་པས་རེད། དེ་བས་ན་ཡི་གེ་འདི་དག་འབྲི་མཁན་དེ་
ཡང་མི་ཡུལ་དུ་མཐོང་དཀོན་པའི“བདེ་ཞིང་སྐྱིད་པའི”སྙན་ངག་པ་ཞིག་ཡིན་པ་
སྨོས་མ་དགོས།
57



ངག་གི་ཕོ་ཉ་ཡིན་ནམ“ལྷ”ཡི་ཕོ་ཉ་ཡིན།
༡ མཇུག་མཐར་གཅན་མེ་སྟག་གི་ངས་སྙན་ངག་འབྲི་དོན་ནི༼བོད་པའི་སྙན་
ངག་པ་ཚོས་ན་ཟུག་དང་མྱ་ངན་གྱིས་འཇིག་རྟེན་ལ་སྐད་ཆ་ཤོད་འདོད་པས་ཡིན”
ཞེས་པའི་སྐད་ཆ་འདིས་གླེང་བརྗོད་ཐུང་ངུ་འདི་མཇུག་རྫོགས་པར་བྱེད་ལ། རང་
རེའི་སྙན་ངག་པ་ཚོ་འདི་འདྲའི“ན་ཟུག”ཅིག་དང་འདི་འདྲའི་“མྱ་ངན”ཞིག་གིས་
རྒྱུན་པར་མི་གཏོང་བར་སྨོན། སླད་མར“ན་ཟུག”དེ་དང“མྱ་ངན”དེའི་ཁ་སྤྲོད་དུ་
ཡོད་པའི་“བདེ་སྐྱིད”དེ་རིགས་ཀྱིས་ནམ་ཡང་བསླུ་བར་མི་འགྱུར་བར་སྨོན། །
2006ལོའི་ཟླ10པར་བྲིས།
2007ལོའི་ཟླ1ལ་བཅོས།
གས།
: ཤོ
ག་དང་དེ་
ན་ན་བད་
བ
་མ་འ་ར་ལ་ས་
་
: ་་་་་ :
་
:
- 58 -



ལེའུ་གཉིས་པ། མཐོ་སྒང་གི་སྐར་མདའི་འཆར་ནུབ།
ན པ
།
་



可可
.
--



རང་གཤིས་གདུང་འབོད།
1:|: :
1:|:
: 2
:1:|:ཀྱི་
པ་དག་བདག་གི་དཔེ་ཀློག་འཚོ་བ།
་་་་་
ངས་དུས་ཡུན་རིང་པོ་ཞིག་ལ་དཔེ་ཀློག་བྱས ་ པ་དང༌། ད་ལོ་
དྲག་ཆར་གྱིས་སྒེའུ་ཁུང་རྡུང་བའི་སྒྲ་དེ་ཡང་ཐོས་མ་སོང་
བློ་རྩེ་གཅིག་སྒྲིམ་སྒོས་བཀླགས་ཡོང་བའི་ཡི་གེའི་ཐིག་ཕྲེང་རེ་རེ་ནི ་
བསམ་གཞིག་ཟབ་མོས་བསྡུས་པའི་དཔྲལ་བའི་གཉེར་རིས་རེ་རེ་དང་མཚུངས :
དུས་ཚོད སྔོན་དུ་སྐྱོད་མཚམས་བཞག་སོང་ངམ ཡང་ན་
ཟློག་སྟེ་བཞུར་གྱིན་ཡོད
ཨོ་སི་ཁྲུ་རི་ཡའི(R, sb #! ) སྙན་ངག་པ་རེབ་ཁི(g s t)ཡི་《དཔེ་ཀློག》
(at»)ཅེས་པའི་སྙན་རྩོམ་འདིའི་ཡིད་ཡུལ་དང་རྟོག་ལྗོངས་ནི་དཔེ་ཀློག་པ་ཞིག་
ལ་མཚོན་ན་ཆེས་མཛེས་སྡུག་གི་མྱོང་ཚོར་ཞིག་དང་ཆེས་བདེ་སྐྱིད་ཀྱི་བསམ་བློའི་
ལོངས་སྤྱོད་ཅིག་ཅི་ལ་མིན། ཡིན་ན་ཡང་། རྒྱུ་འབྱོར་བ་དང་དབང་ཐོབ་ཐང་།
མཚན་སྙན་གྲགས་སོགས་མི་ཚེའི་རིན་ཐང་དང་དམིགས་འབེན་མཐོ་ཤོས་སུ་འཛིན་
པའི་སྤྱི་ཚོགས་ཤིག་ལ་མཚོན་ན། དཔེ་ཆ་ཀློག་རྒྱུ་ནི་དུས་རྒྱུན་གྱི་འཚོ་བའི་ཕ་མཐར་
བོར་ཡོད་པ་ཞིག་རེད། དོན་དུ་དཔེ་ཀློག་འཚོ་བ་ནི་མི་ཚེའི་ཁྲོད་ཀྱི་མཚར་སྡུག་ལྡན་
61་་



བདག་གི་དཔེ་ཀློག་འཚོ་བ།
པའི་སེམས་ཀྱི་འགྲུལ་བཞུད་རིང་མོ་ཞིག་རེད་ལ། ལམ་བུ་འདི་ནས་གནའ་དེང་
འཛམ་གླིང་གི་རིག་པའི་སྐྱེས་ཆེན་བགྲང་གིས་མི་ལངས་པ་དག་གིས་མིའི་རིགས་ཀྱི་
བསམ་བློའི་དཔལ་ཡོན་འཚོལ་སྙེག་བྱེད་ཀྱིན་ཡོང་བ་རེད། མིའི་རིགས་ལོ་རྒྱུས་
འཕེལ་རིམ་ཁྲོད་ཀྱི་བྱ་དངོས་མཐའ་དག་གི་བདེན་པའི་གནས་ལུགས་ལ་བརྡར་ཤ་
གཅོད་ཀྱིན་ཡོང་བ་རེད། མདོར་ན་མིའི་རིན་ཐང་དང་མིའི་རིན་ཐང་ངོམ་སའི་
རང་བྱུང་ཁམས་ཆེན་མོའི་མཉེས་གཤིན་བར་གྱི་འབྲེལ་བ་ལ་བསམ་གཞིག་ཟབ་མོ་
གཏོང་གིན་ཡོང་བ་རེད། དེ་བས་ན་བདག་གིས་ཀྱང་རང་གི་དཔེ་ཀློག་གི་སྤྲོ་སྣང་
ཕྲན་བུ་འདི་གདོད་མའི་མིས་མེ་སོན་སྲུང་བ་བཞིན་ཧ་ཅང་སེམས་ཆུང་ངང་གཉོར་
སྐྱོང་བྱེད་ཀྱིན་ཡོང་བ་ཡིན། དཔེ་ཀློག་ཁྲོད་ནས་ཅི་ནུས་ཀྱིས་རང་གི་སེམས་པ་ཁེར་
རྐྱང་བ་དེ་ལ་ཨ་ལན་དྲང་མོར་སྟེར་གྱིན་ཡོང་བ་ཡིན། དཔེ་ཀློག་ཁྲོད་ནས་སྐྱེལ་ཐུབ་
སོང་བའི་དུས་ཚོད་སྐར་ཆ་རེ་རེ་རང་གི་ངོམ་དུ་རུང་བའི་དབུགས་ཀྱི་འབྱིན་རྔུབ་
དང་སྙིང་གི་འཕར་ལྡིང་ལ་བརྩི་བཞིན་ཡོང་བ་ཡིན།
ལྟ་བ་དང་ | ཀ་:སྒྲུབ་བྱ་གོ་བདུན་ལ་གཅག ས ་ ༧:|:ཀྱི ང་།
འདི་ནས་བདག་གིས་རང་གི་དཔེ་སྒྲོམ་ནང་གི་དཔེ་དེབ་ཁ་ཤས་བཀླགས་རྗེས་
ཀྱི་མྱོང་ཚོར་ཕྲན་བུ་གླེང་བར་བྱེད། ག་ ༩
ཁ ག ་ད་བ་དང་ད་དུང་ནང་
རང་ཉིད་ནི་ཆུང་ངུའི་དུས་ནས་བཟུང་བོད་རང་གི་རིག་གནས་ཀྱིས་ཅུང་ཙམ་
ཅུང་ཙམ་བསྐྱེད་དེ་ཡོང་བ་ཡིན་པས་ན་སེམས་ངོར་འཐིམ་མྱོང་བའི་བོད་སྐད་ཡིག་གི་
དཔེ་དེབ་ཁ་ཤས་ཅིས་ཀྱང་སྔོན་དུ་གླེང་ན་འདོད། དེ་ཡང་སློབ་འབྲིང་སྐབས་སུ་
， - 62 -



དང་གཤིས་གདུང་འབོད། །
དཔལ་འབྱོར་ལགས་ཀྱི་སྒྲུང་རིང《གཙུག་གཡུ》བཀླགས་པ་ནི་ཕལ་ཆེར་བདག་གིས་
བོད་ཀྱི་རྩོམ་རིག་ཅེས་པར་མིག་མཇལ་ཐེངས་དང་པོ་བྱས་པ་དེ་ཡིན་སྲིད། ཡིན་ན་
ཡང་དེ་དུས་རྩོམ་རིག་ཟེར་བ་ཅི་ཞིག་ཡིན་པ་མི་ཤེས་ལ་བརྩམས་སྒྲུང་ཟེར་བ་ཡང་
གང་ཞིག་ཡིན་པ་ག་ལ་གོ། གང་ལྟར《མི་རོ་རྩེ་སྒྲུང》མ་ཡིན་ལ《གེ་སར་སྒྲུང》ཡང་
མིན་པའི་དཔེ་དེབ་དེས་བདག་གི་ཡིད་སེམས་དབང་མེད་བཀུགས་མྱོང་། ཡང་
གདུག་རྩུབ་ཀྱི་ཞིང་བྲན་ལམ་ལུགས་སྤྱི་ཚོགས་སུ་མི་སྣ་གཙོ་བོས(དེ་རིང་མི་སྣ་གཙོ་བོ་
དེའི་མིང་ཡང་དྲན་གྱི་མི་འདུག)དབང་སྒྱུར་གྲལ་རིམ་ལ་ཞུམ་པ་མེད་པའི་ཕྱིར་རྒོལ་
བྱས་པ་དེས། བདག་གི་བློ་ངོར་བདེ་སྤྱོད་བཟང་པོ་དང་དཔའ་རྒྱ་ཚ་ཞལ་དཀར་
ལས་བར་ཐག་ཉེ་བའི་འཚོ་བའི་ཁྲོད་ཀྱི་དཔའ་རྒོད་ཅིག་གི་སྣང་བརྙན་གསོན་པོ་
བཞེངས་པར་བྱས་སོང་། དེ་རིང་ཕྱིར་འདང་བརྒྱབ་ན་དེ་ནི་བརྩམས་སྒྲུང(གཏམ་
རྒྱུད་ཀྱི་ཆ་ཅི་འདྲ་ཆེ་ཡང)འདིའི་འཚོ་གནས་ཀྱི་ཁེ་དབང་དང་འཚོ་བ་རྨང་གཞི་བྱས་
ཡོད་པའི་སྐད་ཆའི་སྒྱུ་རྩལ་གྱི་བསླུ་བྲིད་དག་ཡིན་སྲིད། དེའི་རྗེས་སུ་སྟག་འབུམ་
རྒྱལ་གྱི《ལྷིང་འཇགས་ཀྱི་རྩྭ་ཐང》དང་ཚེ་རིང་དོན་གྲུབ་ཀྱི《མེས་པོ》《སྨུག་པ》
སོགས་ཐོན་པའི་བར་གྱི་ལོ་ངོ་ཕལ་ཆེར་ཉི་ཤུའི་རིང་བོད་ལ་ངེས་དོན་གྱི་དེང་རབས་
སྒྲུང་རིང་ཞིག་བྱུང་མེད་པ་འདྲ། དེ་ཡང《མེས་པོ》མཇུག་རྫོགས་ཁར། མཐའ་
མཇུག་གི་རི་རྩེའི་སྤང་ལེབ་ལག་མཐིལ་ཙམ་པོ་ཡང་ཨ་བྲས་ཟོས་ཚར་རྗེས། མི་སྣ་
གཙོ་བོ་ཚེ་རིང་རྣམ་རྒྱལ་གྱིས་སྦྲ་གཞིས་དང་ཅ་ཀ་ སྟབས་བདེ་བོ་དེར་འབོག་སྒྲིལ་
བརྒྱབ་རྗེས་གཞི་ནས་རི་ལས་བབས་སོང་བ་རེད། ཞིབ་ཏུ་བསམས་ན་འདི་ནི་སྤྱིར་
བཏང་གི་ཁྱིམ་ཚང་ག་གེ་མོ་གཅིག་གི་འཚོ་བའི་ཆག་འཇིག་ཙམ་ག་ལ་ཡིན། འདི་ནི་ ་
63-



བདག་གི་དཔེ་ཀློག་འཚོ་བ།།
ས་གཞི་རིལ་མོ་ཞིག་འཆོར་གྱིན་པའི་གསང་བརྡ་རེད། འདི་ནི་རིག་གནས་ཤིག་
ཉམས་དམས་སུ་འགྱུར་གྱིན་པའི་སྔ་ལྟས་རེད། འདི་ནི་རིགས་རྒྱུད་ཅིག་དེ་རིང་གི་
ཁ་བ་བཞིན་ས་ངོས་སྙོམ་ཐིག་ན་མར་མར་བཞུ་ཞིང་ཡལ་བཞིན་པའི་རྟགས་མཚན་
35 EXTREMT 3 N95 94 N5 ( 4 ) :( # #A) HAKI
( +)སོགས་ཀྱང་ལྟེ་ཁྲག་ཕོ་སའི་ཕ་ས་གྲུ་བཞི“བྱི་དམག”གིས་ཟོས་ཚར་རྗེས་
འདི་ལྟར་སྦྲ་གཞིས་ཆུང་ངུ་རྒྱབ་ཏུ་འཁུར་ཏེ་རི་ལས་བབས་སོང་བ་ཡིན་ནམ། དེ་
ནས་བཟུང་གཏན་དུ་ཕྱིར་ཡོང་མེད་སོང་བ་ཡིན་ནམ། བརྩམས་སྒྲུང་འདིས་འདི་
ལྟར་བདག་གི་སེམས་གཏིང་ན་ཡུན་རིང་འཐོམ་སྦྲིད་དུ་གྱུར་ཡོད་པ་ཅི་ཞིག་ལ་ཡང་
ཡང་ཟུག་གཟེར་རྒྱག་ཏུ་བཅུག་བྱུང༌།
ག གཞན་བོད་རྩོམ་སྟེགས་དང་དམངས་ཁྲོད་དུ་ལ་ལས་དོན་གྲུབ་རྒྱལ་ལྷ་རུ་
བཀུར་གྱིན་འདུག་ལ། ཡང་ལ་ལས་འདྲེ་རུ་སྨད་ཀྱིན་འདུག འདི་དག་ཚང་མ་
ཁོང་གི་རྩོམ་རིག་གསར་རྩོམ་དང་བསམ་བློའི་རྟོགས་སད་སོགས་ལ་སྒྲོ་འདོགས་དང་
སྐུར་འདེབས་བྱས་པ་ཤ་སྟག་རེད། ན་ནིང་པར་སྐྲུན་བྱས་པའི་རྩོམ་པ་པོ་ཨ་བུ་
ལགས་ཀྱི《རང་གྲོལ་ཞིབ་འཇུག》གིས་འདི་ལྟ་བུའི་རྙོག་འཛིང་གི་གནས་བབ་ཅིག་ལ་
དམིགས་ནས། ཐེངས་དང་པོར་ཅུང་འཐུས་སྒོ་ཚང་བའི་ངང་དམ་པ་འདིའི་ལོ་རྒྱུས་
ཀྱི་གོ་གནས་དང་རིག་གནས་ཀྱི་རིན་ཐང་བསྐྱར་དུ་གཏན་འབེབས་དང་དཔྱད་
འཇོག་ཡང་དག་བྱས་ཡོད་པ་རེད། ང་ཚོས་ཀྱང་ཐེངས་དང་པོར་རྩོད་སྒྲུབ་ཀྱི་ཟུར་
ངོས་ནས་དཔལ་དོན་གྲུབ་རྒྱལ་གྱི་མི་རིགས་དང་རྩོམ་རིག བསམ་བློའི་རྟོགས་སད་
དང་བདེན་དོན་འཚོལ་སྙེག་གི་ཕྱིར་དུ་རང་ཉིད་ཀྱི་ལང་ཚོ་བསྟིམས་སོང་བའི་དོན་
-
64
-



རང་གཤིས་གདུང་འབོད།
སྙིང་ལ་ཁྱོན་ཡོངས་ནས་སློབ་སྦྱོང་དང་རྒྱུས་ལོན་ཟབ་མོ་ཞིག་བྱེད་ཐུབ་སོང་བ་ནི་
དགའ་འོས་པའི་དོན་ཞིག་རེད། ཁོ་ཚོ་
བ གཞན་ལོ་འདི་འགར་བྱུང་བའི་དཔེ་དེབ་ལས《བདག》དཔེ་ཚོགས་ནི་ཆེས་
རྩོད་གཞི་ཅན་དུ་གྱུར་ཡོད་པའི་དཔེ་དེབ་ཅིག་ཡིན་པ་ཀུན་གྱིས་ཤེས་གསལ་རེད།
དེ་རྩོད་གཞི་ཅན་དུ་འགྱུར་དོན་ཡང་བོད་ཀྱི་སྲོལ་རྒྱུན་དང་དེང་རབས། རྨོངས་
དད་དང་ཚན་རིག བྲན་གཤིས་དང་རང་གཤིས་སོགས་ཇི་ལྟར་འདོར་ལེན་དང་
ཅིའི་ཕྱིར་འདོར་ལེན་བར་གྱི་རྩོད་པ་དག་རེད། མཇུག་མཐར་སུ་རྒྱལ་སུ་ཕམ་གྱི་
ཤན་འབྱེད་མཁན་ནི་ལོ་རྒྱུས་རང་རེད། དུས་ཚོད་རང་རེད། ང་ཚོས་ཁ་ཚོན་
གཅོད་སྔ་དགོས་དོན་མེད། བདག་གིས་བལྟས་ན་ཐོག་མར《བདག》དཔེ་ཚོགས་ཀྱི་
སྙིང་སྟོབས་དང་སྤོབས་པ་ལ་ང་ཚོ་སུས་ཀྱང་རྗེས་སུ་ཡི་རང་བྱེད་འོས་པ་ཞིག་རེད།
《བདག》དཔེ་ཚོགས་ཀྱིས་དུས་རབས་སྔོན་མའི་ལོ་རབས་བརྒྱད་ཅུའི“འཆལ་པོ''
དོན་གྲུབ་རྒྱལ་གྱི་ཟིང་སློང”གི་རྗེས་ནས་ཐེངས་དང་པོར་ཕྱོགས་ཡོངས་དང་གཏིང་
ཟབ་ཀྱི་སྒོ་ནས་བོད་ཀྱི་མིག་སྔའི་གནས་སྟངས་ཀྱི་རྒྱུ་རྐྱེན་འབྱུང་རྩི་ལ་ལོ་རྒྱུས་ཀྱི་ཆ་
ནས་དང་རིག་གནས་ཀྱི་ཆ་ནས་ཕྱིར་རྟོག་གནད་དུ་ཐིངས་པ་བྱས་ཡོད་པ་ནི་ང་ཚོ་
སུས་ཀྱང་གདེང་འཇོག་བྱེད་འོས་པ་ཞིག་རེད། ཁོ་ཀུན་འཁྲིག་པ་སྨྲ་
དེ་མིན་དགེ་ཆོས་ལགས་དང་དཔལ་དོན་གྲུབ་རྒྱལ་རྣམ་པ་གཉིས་ཀྱི་གསུང་
རྩོམ་དག་ནི། ང་ཚོ་ནང་སེམས་ཀྱི་གངས་ཐང་ལ་ཁེར་རྐྱང་ངང་འགྲུལ་བཞུད་
གཏོང་མཁན་ཞིག་ཡིན་ཚེ་ངེས་པར་དུ་ཉིན་གྱི་ལམ་བྲོ་ཐོག་མ་དང་མཚན་གྱི་སྒྲོན་མེ་
དང་པོ་རུ་འཛིན་དགོས་པ་ལྟ་ཅི་སྨོས། ད་དུང་བདུད་ལྷ་རྒྱལ་ལགས་ཀྱིས་བསྒྲིགས་
ས
65
-



བདག་གི་དཔེ་ཀློག་འཚོ་བ།
པའི《བོད་ཀྱི་རྩོམ་རིག་གསར་པའི་བརྩམས་ཆོས་བདམས་བཀོད་དང་དེ་དག་གི་
བཤད་པ》དང་། རྒྱ་ཡེ་བཀྲ་བྷོ་དང་རྨོག་རུ་དོན་གྲུབ་ཚེ་རིང་སོགས་ཀྱིས་བསྒྲིགས་
པའི《བོད་ཀྱི་རྩོམ་རིག་བྱུང་འཕེལ་གྱི་ལོ་རྒྱུས་སྐལ་བཟང་མིག་སྒྲོན》སོགས་ཀྱང་
བདག་ལྟའི་རྩོམ་རིག་ལ་སྤྲོ་མོས་ཡོད་ཀྱང་སློབ་ཆེན་བརྒྱུད་པའི་སྐལ་བ་མ་ལྡན་པ་
དག་གིས་ངེས་པར་དུ་བློ་ཞིབ་མོས་ངང་ཀློག་དགོས་པའི་དཔེ་དེབ་གལ་ཆེན་ཏག་ཏག་
རེད། །
ལོ་རྒྱུས་ཀྱི་ཕྱོགས་ནས་བདག་ལ་ལྟ་ཀློག་གི་འདུན་པ་ཚེ་ས་ནི《དེབ་དཀར》
སོགས་དགེ་ཆོས་ ཀྱིས་ བརྩམས་ པའི་འབྲེལ་ ཡོད་ལོ་ རྒྱུས་ གསུང་ རྩོམ་ དག་ དང་།
མཁས་དབང་ནམ་མཁའི་ནོར་བུའི《ཞང་བོད་ལོ་རྒྱུས་ཏི་སེའི་འོད》སོགས་རྩོད་སྒྲུབ་
ཀྱི་རིགས་པ་དང་མཐའ་དཔྱོད་ཀྱི་ལྟ་བས་ཡོངས་སུ་ཟིན་ཡོད་པའི་གསུང་རྩོམ་དག་
ཡིན། ཡིན་ན་ཡང་མང་མང་གིས་ནམ་མཁའི་ནོར་བུ་ཁོ་བོན་པོ་རེད། བོན་པོས་
བོན་གཏམ་བཤད་ཀྱིན་འདུག་ཅེས་ཐན་ལྟས་ཤིག་ཏུ་རྩི་བཞིན་ཡོད། ཁོང་བོན་པོ་
ཡིན་ཡང་ཆོག་ལ་མིན་ཡང་ཆོག སྤྱིར་ན་བོན་ཆོས་ནི་བོད་ཀྱི་གདོད་མའི་ཆོས་
ལུགས་ཡིན་པའི་ཆ་ནས་དེ་རུ་བོད་གནའ་བོའི་སྤྱི་ཚོགས་ཀྱི་འཚོ་བའི་དྲི་མ་གོས་ལ་
སྣུམ་བཞིན་ཟིན་ཡོད་སྲིད་པས་ན། དེ་ནི་བོད་གནའ་བོའི་སྤྱི་ཚོགས་ལོ་རྒྱུས་ཀྱི་
དཔྱད་གཞིའི་ཡིག་ཆ་རིན་ཐང་བྲལ་བ་ཞིག་ཅི་ལ་མིན། ཁོང་གི་ཟིན་ཐོ་ལྟ་བུའི་དེབ་
ཆུང《གཟི་ཡི་ཕྲེང་བ》དང《ནོར་བུའི་མེ་ལོང》 《མུ་ཏིག་དོ་ཤལ》སོགས་ལ་བལྟས་
ཙམ་གྱིས་ཀྱང་བོན་གྱི་ཐུན་མོང་མ་ཡིན་པའི་རིག་གནས་ཀྱིས་བོད་ཀྱི་ལོ་རྒྱུས་ལ་སྒུལ་
ཤུགས་ཇི་འདྲ་ཐེབས་ཡོད་པ་ཚེགས་མེད་ངང་མཐོང་ཐུབ།
-
66
-



རང་གཤིས་གདུང་འབོད།
:
བ
::
1:|:
#
གཉིས།
༡. རྒྱ་ཡིག་དཔེ་དེབ་ལས་ལོ་རྒྱུས་ཀྱི་ཕྱོགས་ནས《སེར་མོ་པའི་རྒྱལ་ཁམས་
འཇིག་པ》(《 ཨ*, E # #a R》[ ]%• hs &f4a ## % $ if #* # %f
# 1995 ༈ 8 9 &)ཞེས་པའི་ལོ་རྒྱུས་དཔེ་དེབ་ཆེན་པོ་འདི་ནི་བོད་རིགས་དཔེ་ཆ་
པ་ཞིག་ཡིན་ཕྱིན་མ་བཀླགས་ཚད་མེད་ཀྱི་དཔེ་དེབ་ཅིག་རེད། བོད་ཉེ་རབས་ལོ་
རྒྱུས། སྒོས་སུ་དུས་རབས་ཉི་ཤུ་པའི་དུས་སྟོད་ནས་དུས་དཀྱིལ་བར་གྱི་ལོ་རྒྱུས་ལ་
འདི་ལས་ ལྷག་ པའི་ དྲུང་ བདེན་ འཐུས ཚང་ དང༌ ཁུངས་ བཙུན་ ཚུགས་ཐུབ་ ཀྱི་
བརྩམས་ཆོས་ཤིག་ཡོད་སྲིད་རྒྱུ་མ་རེད། འདི་ནི་རྩོམ་པ་པོའི་རིན་ཐང་བྲལ་བའི་
དཔྱད་གཞིའི་ཡིག་ཆ་ཨང་དང་པོ་བ་དག་ལ་གཅིག་བལྟས་ན་ཡང་ཚེགས་མེད་དུ་ཤེས་
ཐུབ། དཔེ་དེབ་འདི་བཀླགས་རྗེས་ཀྱི་ཉིན་ཤས་རིང་ལ་བདག་གིས་འུ་བུ་ཅག་གི་ཉེ་
རབས་ལོ་རྒྱུས་ཁྲོད་ཀྱི་མི་བོ་ཆེ་དེ་དག་ལ་སེམས་ནས་དྲན་གསོ་ཡང་ཡང་བྱེད་དགོས་
བྱུང་སོང་། ཁོང་ཚོའི་སྙིང་སྟོབས་དང་སྤོབས་པར་ཡང་ཡང་རྗེས་སུ་ཡི་རང་བྱེད་
དགོས་བྱུང་སོང་། རྒྱལ་དབང་བཅུ་གསུམ་པ། དམག་དཔོན་ཚ་རོང་། རྩིས་
དཔོན་ལུང་ཤར། མཁས་དབང་དགེ་འདུན་ཆོས་འཕེལ། བཅོས་སྒྱུར་མཁན་སྤོམ་
མདའ་རབ་དགའ། བོད་དེང་རབས་ཅན་དང་དམངས་གཙོ་ཅན་དུ་བསྒྱུར་བཅོས་
བྱེད་པའི་དཀའ་ཚེགས་ཀྱི་ལམ་བུ་ཀྱག་ཀྱོག་དང་ལོ་ཟླ་རིང་མོའི་ཁྲོད་ནས། དཔའ་
ངར་ཞུམ་མེད་ཀྱིས་འཐབ་འཛིང་བྱེད་མྱོང་བའི་མི་བུ་འདི་དག་གི་ཕམ་ཁ་ནི་མི་སྒེར་
གྱི་ཕམ་ཁ་ཙམ་ག་ལ་ཡིན། བདག་གིས་བལྟས་ན་འདི་ནི་མི་རིགས་འདི་དང་ཡང་ན་
67 =



བདག་གི་དཔེ་ཀློག་འཚོ་བ།
མིའི་རིགས་ཧྲིལ་པོའི་བསམ་བློའི་བཅིངས་འགྲོལ་དང་གསར་བརྗེའི་ཁྲོད་ཀྱི་ཕངས་
སེམས་སྐྱེ་དགོས་པའི་དོན་བྱ་ཞིག་རེད། །
མཐོ་སྒང་འདིའི་ལོ་རྒྱུས་ཀྱི་ནམ་མཁའ་ན་འོད་དུ་འཚེར་བཞིན་པའི་རུས་མིང་
འདི་དག་ནི་ནམ་ཡང་ནུབ་པ་མེད་པའི་སྐར་མ་འོད་ཆེན་རེ་རེ་དང་འདྲ་བར་ང་ཚོའི་
སེམས་ཁོང་ལ་འོད་སྣང་སྦྱར་མཁན་རེད། ང་ཚོའི་མི་ཚེ་ལ་དཔའ་ངར་སྣོན་མཁན་
རེད། ༧ ཀྱི ལ ཀྱི ཀྱི་
༡༢. བརྩམས་སྒྲུང་གི་ཕྱོགས་ནས། རྒྱའི་དེང་རབས་བརྩམས་སྒྲུང་མཁན་
ཝང་ཞའོ་པོ(EJA# )ཡི《དུས་ཀྱི་རོལ་དབྱངས་ཁག་གསུམ》《a+ & = ༧ 》-
（**# &》(fiqa# &),（%8# a4 4&》)ནི་བདག་ཆེས་དགའ་བའི་རྒྱ་ཡིག་གི་
བརྩམས་སྒྲུང་ཞིག་ཡིན། ལྷག་པར་དུ་རྩོམ་པ་པོས་རང་གི་“གཅེས་ཕྲུག”ཏུ་འབོད་
པའི《སེར་པོ་གསེར་གྱི་དུས་རབས》ནི་མི་གཤིས་ལ་རྩིས་མེད་དང་མིའི་རང་དབང་
ལ་རྡོག་བརྫིས་བྱེད་པའི་“རིག་གསར”དུས་ཟིང་ལ་ཟུར་ཟ་དང་མཚང་འབྱིན་བྱས་
ཡོད་པའི་“ཁ་མཚར་ནག་པོའི”བརྩམས་སྒྲུང་ཕུལ་ཏུ་བྱུང་བ་ཞིག་རེད། དེ་རུ་ཁོས་
རང་གི་བརྩམས་སྒྲུང་གི་ཐུན་མིན་ཁྱད་ཆོས་ཏེ་དགོད་བྲོ་བ(x)དང༌། ཁྱད་
མཚར་བོ(+) ཁམས་སྤྲོ་བ( , a)དང་འཐབ་འཛིང་གི་སྤོབས་པས་ཁེངས་ཡོད་
པའི་སྐད་ཆའི་སྒྱུ་རྩལ་དག་བརྒྱུད་དེ། མིའི་ལྷན་སྐྱེས་ཀྱི་འཁྲིག་པའི་སེམས་འདུན་
དང་བརྩེ་དུང་སོགས་ཀྱི་མཛེས་པ་སྔོག་འདོན་དང་ཕྱིར་མངོན་བྱས་ནས། ཚེ་སྲོག་
གི་ཆེས་མཐའི་རིན་ཐང་ལ་གདེང་འཇོག་དང་འཚོལ་སྙེག་བྱས་ཡོད་པ་རེད། བདག་
གིས་བལྟས་ན་ཁོའི་བརྩམས་སྒྲུང་ཁྲོད་ཀྱི་ག་ས་གར་མཐོང་ཐུབ་པའི་འཁྲིག་སྦྱོར་གྱི་
68 -



རང་གཤིས་གདུང་འབོད།
རྣམ་པ་དེ་དག་ནི་སྤྱིར་བཏང་གི་ཕོ་མོའི་བར་གྱི་འདོད་པ་དང་དབང་བོའི་རྩེད་མོ་
ཙམ་མ་ཡིན་ལ། དེ་ནི་ལྡོག་ཕྱོགས་ཀྱི་སྟོབས་ཤུགས་གང་གིས་ཀྱང་སྔོན་འགོག་
གཏན་ནས་བྱེད་མི་ཐུབ་པའི་ཚེ་སྲོག་གི་རང་བྱུང་གསོན་ཤུགས་ཤིག་དང་འཚོ་བ་ཡི་
ཆེས་མཐོའི་བདེན་པ་ཞིག་ཏུ་གྱུར་ཡོད་པ་རེད། ད་དུང་ཁོ་རང་གིས་གསུངས་ན་
ཁོའི་བརྩམས་སྒྲུང་ཁྲོད་ཀྱི་མི་སྣ་དག་མགོ་ནས་མཇུག་བར་དགོད་ཀྱིན་ཡོད་ཟེར།
བདག་གིས་བལྟས་ན་དེ་ནི་ཁོ་རང་ཉིད་ཀྱི་ངུ་སྟངས་གཞན་ཞིག་རེད། “རིག་
གསར”ལྟ་བུའི་དངོས་ཡོད་འཇིག་རྟེན་ལ་ངོ་རྒོལ་དང་འཁང་ར་བྱེད་སྟངས་གཞན་
ཞིག་རེད། དེ་བས་ཝང་ཞའོ་པོ་ཁོང་གིས་བཞེངས་སྐྲུན་བྱས་པའི་སྒྱུ་རྩལ་གྱི་མཛེས་
པ་འདི་དག་དང་། ཡང་དངོས་ཡོད་སྤྱི་ཚོགས་ལ་ཕྱིར་རྒོལ་བྱས་པ་བརྒྱུད་ཁོས་
བརྒྱུད་སྒྲོག་བྱས་པའི་རང་དབང་རང་ལུགས་ཀྱི་བསམ་འདུན”( a h༧..)
དེས། ཁོ་རང་འདས་རྗེས་རྒྱ་ནག་ནང་མ་ཟད་འཛམ་གླིང་གི་རིག་གནས་དང་
བསམ་བློའི་གན་མཛོད་ཁྲོད་དུའང་གོ་གནས་གལ་ཆེན་ཟིན་ཡོད་པ་རེད། འདི་ནི་
ཁོའི་བཟའ་ཟླ་སྟེ། སྤྱི་ཚོགས་རིག་པའི་རབ་འབྱམས་མ་ལི་དབྱིན་ཧོ(# i m)ཡིས་
ཁོང་གི་དེབ་ཀྱི་སྔོན་འགྲོར་བྲིས་ཡོད་པའི“ནང་སེམས་ཀྱི་གཏིང་ནས། ངས་ཁ་རོག་
གེར་ཝང་ཞའོ་པོ་ནི་མི་ནུབ་པ་ཞིག་ཡིན་པར་སྨོན་གྱིན་ཡོད”ཅེས་པའི་ཡིད་ཆེས་དེ་
དོན་དང་མཐུན་པ་དངོས་དོན་དང་དུས་ཚོད་ཀྱིས་ར་སྤྲད་པ་ཞིག་རེད་དོ།། ས་
གཞན་ད་དུང་རྩོམ་པ་པོ་ཅང་རུང་ལགས་ཀྱིས་ཕལ་ཆེར་ལོ་ངོ་ཉི་ཤུ་ལྷག་གི་
འཚོ་བའི་ཉམས་མྱོང་བཞུ་སྦྱང་བྱས་ཏེ་བྲིས་པའི《བླ་སྤྱང》«ve a a)དེ་ཡང་
བཀླགས་རྗེས་སེམས་ནས་འབོར་ཐབས་མེད་པའི་བརྩམས་སྒྲུང་ཡག་པོ་ཞིག་ རེད།
- 69 -



བདག་གི་དཔེ་ཀློག་འཚོ་བ།
འདིས་དེ་རིང་མཐའ་འཁོབ་བམ་ཕལ་བའི་རིག་གནས་སུ་ངོས་འཛིན་པའི་རྩྭ་ཐང་
ངམ་འབྲོག་རུ་རིག་གནས་ཀྱི་ལོ་རྒྱུས་རིན་ཐང་ལ། བསམ་བཞིན་དང་བསམ་བཞིན་
མ་ཡིན་པའི་སྒོ་ནས་སྣང་ཆུང་བྱས་དང་བྱེད་བཞིན་པའི་གཙོ་རྒྱུགས་རིག་གནས་དང་
འདུ་ཤེས་ལ་འགྲན་ཡ་བཙུགས་ཏེ། མིའི་རིགས་བྱུང་འཕེལ་གྱི་འཚོ་བའི་ཆ་དང་
རིག་གནས་ཀྱི་ཆ། སྒོས་སུ་མིའི་བག་ལ་ཞ་སྟེ་ཡོད་པའི་རྒོད་གཤིས(yr ## )ཀྱི་རང་
བྱུང་མཛེས་པའམ་ཚེ་སྲོག་གི་གཉུག་མའི་ངོ་བོའི་ཆ་ནས། ཡུན་རིང་གོ་ནོར་ཐེབས་
ཡོད་པའི་ལོ་རྒྱུས་ཀྱི་ཟུར་ངོས་ཤིག་ལ་གསེད་འགྲོལ་གནད་དུ་ཐིངས་པ་བྱས་ཡོད་པ་
རེད། བདག་ནི་ཅང་རུང་ལགས་ཀྱི་བརྩམས་སྒྲུང་འདིའི་རྒྱབ་ལ་སྐུང་སྟེ་ཡོད་པའི་
བསམ་བློ་དེར་བློ་མོས་བྱེད་མཁན་ཡིན། དམག་འཁྲུག་དངོས་ཀྱི་དུས་སྐབས་མ་ཟད་
དེ་རིང་གི་ཞི་བདེའི་སྤྱི་ཚོགས་སུ་ཡང་། ཁྱོད་ལ“སྤྱང་གཤིས” ཅུང་ཙམ་ཡང་མེད་
པར་མགོ་སྒུར་གཉའ་ཞུམ་གྱི“ལུག་གཤིས”ཁོ་ན་སྐྱོང་བ་ཡིན་ན། ཁྱོད་ཀྱིས་ནམ་
ཡང་རང་གི་རྒྱབ་ཀྱི་བལ་དཀར་སུས་ཀྱང་འབྲེག་ཆོག་ལ་ཞབས་ཀྱི་རླིག་འབྲས་སུས་
ཀྱང་བཤངས་ཆོག་པ། ཐ་ན་སྒོར་རྡོག་འགའ་ཡི་ཆེད་རང་ཉིད་སུས་ཀྱང་གཞན་ལ་
བཙོང་ཆོག་ལ། ཇ་ཐུན་གཅིག་གི་ཆེད་རང་ཉིད་སུས་ཀྱང་དབུགས་སྒོག་པའམ་མགོ་
བླངས་ཏེ་བསད་ནས་ཤ་ཟས་ཤིང་ཁྲག་འཐུང་ཆོག་པ་སོགས་ཁུ་སིམ་མེར་ཁས་བླངས་
ཚར་བ་རེད། དཔའ་ལ་གཏུམ་པའི་ཐུ་བྷོད་རྒྱལ་རབས་ལ་ཡང་ནང་ཆོས་ཀྱི་“ལུག་
གཤིས”འགོས་རྗེས། འུ་བུ་ཅག་གི“ཞེ་ཐུལ་ཁྲ་གླག་སྤྱང་གསུམ”དང་་ཡང་ཐུལ་
དམ་པ་མི་བདུན” སོགས་ཀྱིས་ཀྱང་རིམ་བཞིན་གྲི་མི་གཡུག་དཔའ་ལུང་དར་གྱིས་
དཀྲིས་ཤིང་རྟ་མི་རྒྱུག་ཨོབ་ཁ་བལ་གྱིས་གཅུད་དེ། སྐབས་དེའི་འདྲ་མཉམ་སྤྱང་རོ་
- 70 -



རང་གཤིས་གདུང་འབོད།
གཡག་རོ་དང་མ་མཉམ་ཁྱི་ཤི་སྤྱང་ལུས་ཀྱི་སྤྱི་ཚོགས་ནས་རང་ཉིད་སྲུང་བྱེད་་སྤྱང་
གཤིས”དག་རིང་དུ་དོར་སོང་བ་རེད། དེའི་མཇུག་འབྲས་ནི་ཁུ་སིམ་ངག་ལྐུགས་
དང་སྡར་མ་ལུག་མགོ་ཡི་ལོ་རབས་དག་ནར་མར་བྱུང་བ་འདི་རེད། 2:30
བདག་ཨ་ལེའི་བརྩམས་སྒྲུང་དག་ལ་ཡང་ལྟ་ རྒྱུར་དགའ་བོ་ཡོད། རྒྱལ་
ཡོངས་སྐབས་ལྔ་པའི“མའོ་ཏུན་རྩོམ་རིག་བྱ་དགའ”(*# ༤ * *)ཐོབ་མྱོང་བའི་
ཁོའི་བརྩམས་སྒྲུང《ས་རྡུལ་ཞོད་འཇགས》《***)ནི་སྙན་ངག་གི་སྐད་ཆས་
བྲིས་པའི་བརྩམས་སྒྲུང་ཕུལ་དུ་བྱུང་བ་ཞིག་ཏུ་བགྲང་གིན་ཡོད་ལ་དེ་ནི་དོན་དང་
ཡང་མཐུན་པ་ཞིག་རེད་སྙམ། བརྩམས་སྒྲུང་འདི་ཀློག་དུས་རང་བྱུང་ལ་འཐིམ་སྟེ་
ཡོད་པའི་བྱ་དངོས་དག་གི་གཉུག་གནས་ཀྱི་ངོ་བོས་ཁྱོད་ཀྱི་བློ་ཡིད་འགུག་པར་བྱེད་
པ་མ་ཟད། དངོས་ཡོད་ཁྲོད་དུ་སྐུང་སྟེ་ཡོད་པའི་ལྐོག་གྱུར་རིང་ལུགས་ཀྱི་ཆ་དེ་ཡང་
ཁྱོད་ཀྱི་ཀློག་འདུན་འགུག་བྱེད་ལྕགས་ཀྱུ་ཞིག་དང་འདྲ་བར་ཤེས་མེད་ཚོར་མེད་ངང་
ནམ་མཁའ་ནས་དཔྱངས་ཏེ་འོང་བ་ཞིག་རེད། ཁོས་ན་ནིང་བྲིས་པའི《ལུང་སྟོང》
དང་པོ《 a)1)ཡང་བརྩམས་སྒྲུང་ལེགས་པོ་ཞིག་རེད་སྙམ། ལྷག་པར་དེའི་
ནང་གི་གཏམ་རྒྱུད་ཁག་གཉིས་པ《མེ་ལྕེ》《t x》)ཞེས་པ་དེས། གདོན་གྱིས་
བརླམས་པའི་དུས་ཟིང“རིག་གསར”སྐབས་སུ། བོད་ཀྱི་སྡེ་བ་ཆུང་ཆུང་ཞིག་གི་
ཡུལ་མི་རྣམས་ཀྱི་ཚེ་སྲོག་དང་རྒྱུ་ནོམ་ལ་གསབ་ཐབས་མེད་པའི་གྱོང་གུད་ཐེབས་པ་
ཞིབ་འབྲི་བྱས་པ་བརྒྱུད། སྐབས་དེའི་ལོ་རྒྱུས་ལ་ཕྱིར་རྟོག་དང་མིའི་རྒྱུ་འབྲས་ལ་ཚ་
འདྲི་ཡང་ཡང་བྱས་ཡོད་པས་བདག་ལ་ཕྱིར་དྲན་ཟབ་མོ་བཞག་མྱོང་། ད ་
TH Tra3(PET I585a85 STT V85 (8 = k + 5 = 1
༡
-



བདག་གི་དཔེ་ཀློག་འཚོ་བ།
t) R, ཆ & # at 8& # 1995 # %)དེབ་དྲུག་ཅན་དེ་ལ་བདག་གིས་འཆར་གཞི་
ལྟར་ཟིན་བྲིས་ཀྱང་ཡོད་པའི་སྒོ་ནས་བཀླགས་མྱོང་། དེས་ནི་ཕྱི་གླིང་གི་དེང་རབས་
བརྩམས་སྒྲུང་ཐུང་འབྲིང་གི་འཚོ་བའི་བདེན་པ་གཞིར་བཟུང་བའི་སྐད་ཆའི་སྒྱུ་རྩལ་
དག་ལ་མྱོང་རོལ་བྱ་ཐུབ་པ་བྱུང་ལ། ད་དུང་ཀུན་སློང་ལེགས་བཅོས་དང་མཛེས་
དཔྱོད་མཐོར་འདེགས་ལ་ཡང་གོ་མི་དམན་པ་ཆོད་མྱོང་། དེ་དག་གི་ཁྲོད་ནས་ཀྱང་
ཧྥ་རན་སིའི་མུའོ་ཕ་སང( རྨ)དང་ཨུ་རུ་སུའི་ཁྲོ་ཁེབ(R kyཨ་རིའི་མ་ཁི་ཐོ་
ཝེན( 1 •zt)སོགས་ཀྱི་རྣག་ཐོག་ཁབ་གཙགས་ལྟ་བུའི་ཟུར་ཟ་དང་བཅོས་མིན་
གྱི་གདུང་སེམས། འགོག་པ་མེད་པའི་སྤྲོ་སེམས་དང་བག་ཚ་མེད་པའི་མཚང་འབྱིན་
སོགས་བརྩམས་སྒྲུང་སྒྱུ་རྩལ་གྱིས། ཀློག་པ་པོར་ཟད་མི་ཤེས་པའི་བསམ་པའི་ལོངས་
སྤྱོད་སྟེར་བས་མི་ཚད་འཚོ་བའི་རིན་ཐང་དང་ཚེ་སྲོག་གི་མཛེས་པ་ཡང་མིའི་སེམས་
ངོར་རང་དབང་མེད་པར་བགོ་བར་བྱེད་པ་རེད། ད་དུང་རྗེ་ཁི་ལོན་ཏོན( & & •h&
*)གྱི་བརྩམས་སྒྲུང་ཁྲོད་ཀྱི་ཚེ་སྲོག་ལ་བརྩི་མཐོང་དང་རང་བྱུང་ལ་གཅེས་སྲུང་། ཨོ
· ཧུན་རེའི(R • * #1)སྐྱོ་སྒྲུང་དང་སྤྲོ་སྒྲུང་གཞི་གཅིག་ཏུ་བསྲེས་ཏེ། བརྩམས་སྒྲུང་
མཇུག་རྫོགས་ཁ་མར་བྱ་དངོས་ཀྱི་འཕེལ་འགྱུར་བློ་ཡུལ་ལས་འདས་པ་ཞིག་གིས་ཁྱོད་
ལ་ངོ་མཚར་དང་སྤྲོ་སྣང་ཅིག་ཅར་སྟེར་བར་བྱེད་པའི་སྨྱུག་རྩལ་སོགས་ཀྱིས་ཀྱང་།
བརྩམས་སྒྲུང་ཀློག་མཁན་ལ་འགོག་མེད་ཀྱི་སྤྲོ་སྣང་དང་བརྩམས་སྒྲུང་འབྲི་མཁན་ལ་
དབང་མེད་ཀྱི་སྐྲག་སྣང་སྟེར་བར་བྱེད་པ་རེད། སྤྱིར་ན་སྒྲུང་ཐུང་འབྲིང་འདི་དག་
ནི་ལྟོས་བཅོས་ཀྱིས་ཡིག་འབྲུ་ཉུང་བ་ཙམ་མ་གཏོགས། སྒྱུ་རྩལ་དང་བསམ་བློའི་ཆ་
སོགས་ཕྱོགས་གང་ཅིའི་ཐད་ནས་ཀྱང་འཛམ་གླིང་གནའ་དེང་གི་སྒྲུང་རིང་གྲགས་
- 72 -



རང་གཤིས་གདུང་འབོད།
ཅན་དག་དང་བཟང་ངན་ལེགས་ཉེས་ཀྱི་ཁྱད་པར་སྤུ་ཙམ་ཡང་ཡོད་པ་མ་རེད། །
༣. རྩོམ་རིག་དཔྱད་བརྗོད་ཀྱི་ཕྱོགས་ནས་བདག་གིས་ལི་ཅན་ཅུན(# p& #)
གྱིས་རྩོམ་སྒྲིག་བྱས་པའི《རབ་འབྱམས་པ་བཅུས་ཀྲུང་གོས་རྩོམ་སྟེགས་ལ་རྒོལ་བ》
(《+ * +f # # n རྣ》)དང《གདོན་འདྲེ་དང་ཤོ་འགྲན་པརྩོམ་མཁན་ལྔ་
ལ་དགག་པ》《sFg –# #**#*》)ཞེས་པའི་དཔེ་དེབ་དེ་གཉིས་ལ་
སྔ་ཕྱིར་བལྟས་མྱོང་། དེས་ནི་རྒྱའི་རྩོམ་པ་པོ་གང་མང་ལ་དགག་བཞག་ཚ་ནན་
བཏང་འདུག དཔེ་དེབ་འདི་ཐོག་མར་ཀློག་དུས་ཁོ་ཚོའི་བསླུ་བྲིད་དང་འགུག་
ཤུགས་ཡོད་པའི་སྐད་ཆོས་བདག་གི་ཀློག་འདུན་ཆེས་ཆེར་བཀུག་ཡོད་པར་མ་ཟད།
ཁོ་ཚོས་དགག་བཞིན་པའི་རྩོམ་པ་པོ་དེ་དག་ལ་ཡང་ལྟ་ཚུལ་དང་རྣམ་འགྱུར་གཞན་
པ་བཟུང་མྱོང་། འོན་ཀྱང་དེ་རིང་ཕྱིར་བལྟས་ཤིག་བྱས་ན་སྔོན་ཆད་བརྩམས་སྒྲུང་
《ཁྲེ་རྒོད་དམར་པོ》《t # #》)དང《ཧྲི་ ཏུའུ》《R #）》 《ས་རྡུལ་ཞོད་
འཇགས》《a: & **)སོགས་རྩོམ་འབྲི་གནང་སྟེ་རྒྱའི་རྩོམ་སྟེགས་ནས་རང་ལ་
ཐོབ་འོས་ཀྱི་གདན་ཆ་ཐོབ་ཅིང་ཀློག་མཁན་གྱི་སེམས་ངོར་ཡང་བག་ཆགས་ཟབ་མོ་
འཇོག་མཁན་རྩོམ་པ་པོ་མོ་ཡན་དང་ཅ་ཕིང་ཝ། ཨ་ལེ་སོགས་ནི་དེ་རིང་ད་དུང་ཡང་
སྔར་བཞིན་རྒྱའི་རྩོམ་སྟེགས་སྟེང་གསར་རྩོམ་ལ་གཞོལ་མཁན་གྱི་རྩོམ་པ་པོ་ཡིན་པ་མ་
ཟད་བརྩམས་ཆོས་ལེགས་པོ་ཡང་ལོ་རེར་ཐོན་བཞིན་འདུག དེ་བས་ན་བདག་ལྟ་
བུའི་ཀློག་པ་པོའི་སེམས་ཁོང་ནས་ཁོང་ཚོར་ནམ་ཡང་བཀུར་བཟོ་མི་བྱེད་རང་དབང་
ཅི་ཡང་མི་འདུག་
༤. གཞན་སྙན་ངག་ཀློག་འགྲེལ་གྱི་དཔེ་དེབ་ཅིག་ལ《པེ་ཅིན་སློབ་ཆེན་གྱི་
- 73 -



བདག་གི་དཔེ་ཀློག་འཚོ་བ། །
སློབ་ཐུན་སྟེང་སྙན་ངག་བཀླགས་པ》《& atkif #* ei》++i%, ཚེ * &E
z#fR 2002 # 10 a #)ཞེས་པ་དེ་ནི་པེ་ཅིན་སློབ་ཆེན་རྩོམ་རིག་སྡེ་ཁག་གི་
རབ་འབྱམས་པའི་ཁྲིད་སྟོན་དགེ་རྒན། རྩོམ་རིག་ལོ་རྒྱུས་སྨྲ་པོ། སྙན་ངག་དཔྱད་
བརྗོད་མཁན་ཉུང་ཙི་ཁྲེང་ལགས་ཀྱིས་གསར་དུ་ཕྱེས་པའི་དེང་རབས་གདོང་མཆོང་
སྙན་ངག་ཀློག་འགྲེལ་སློབ་ཐུན་གྱི་ནང་དོན་བདམས་བཀོད་ཅིག་ཡིན་ལ། རིགས་སོ་
སོའི་སྙན་ངག་པ་དང་སྙན་ངག་དཔྱད་བརྗོད་པ་ཀུན་གྱིས་མིག་དཔེ་རུ་བལྟ་བར་འོས་
པའི་དཔེ་དེབ་ལེགས་པོ་ཞིག་ཀྱང་རེད། དཔེ་དེབ་འདི་བརྒྱུད་བདག་གིས་ཀྱང་སྔོན་
ཆད་གོ་བ་ཅི་ཡང་ལོན་མ་སོང་བའི་རྒྱའི་སྙན་ངག་གྲགས་ཅན་འགའ་རེར་རང་གི་
ཚོད་ཀྱིས་མྱོང་རོལ་ཕྲན་བུ་རེ་བྱེད་ཐུབ་སོང་བས་སྐབས་དེར་དགའ་ཚོར་ཆེན་པོ་སྐྱེས་
མྱོང་། དེ་ལྟར་ན་སྙན་ངག་ལ་འགྲེལ་རྒྱག་རྒྱུ་མེད་ཟེར་བའམ་སྙན་ངག་ག་གེ་མོ་ཞིག་
དུས་རབས་གཞུག་མའི་ཀློག་པ་པོར་ཆེད་དུ་བྲིས་པ་ཡིན་ཟེར་བ་ཚོས་རང་གི་སྐྱིད་
ལུག་གམ་ཤེས་མེད་འགེབ་སྲུང་བྱེད་པ་ལས་གཞན་ཅི་ཡང་མིན་པ་འདྲ། དེ་མིན་
རྒྱའི་ལོ་ཙཱ་པ་དང་རྩོམ་པ་པོ་ཆེན་མོ་ཀུའོ་ཧུང་ཨན( )གྱིས《སྡིག་པའི་མེ་
ཏོག》《ཆུ， e»)གི་སྔོན་འགྲོར་བྲིས་པའི“《སྡིག་པའི་མེ་ཏོག》གླེང་བ”ཞེས་པའི་
རྩོམ་ཡིག་དེ་ནི་བྷོ་ཏི་ལེར་གྱི་སྒོ་གླེགས་འབྱེད་སྤྱད་ཀྱི་ལྡེ་མིག་ལྟ་བུ་ཞིག་ཏུ་འདུག་པས་
ན། “སྡིག་པའི་མེ་ཏོག” གི་བདག་པོ་ཁོང་ལ་ཉེ་བར་གཅར་འདོད་མཁན་ཚོས་
བརྩམས་ཆོས་འདི་ཞིབ་ཏུ་བཀླག་ན་ངེས་པར་ཕན་ཐོགས་ཡོད་སྲིད། ས་
༥. གཞན《སོ་ཧྥེ་ཡི་འཇིག་རྟེན》(《# # #1 +BE E》[8 & ] #f 4g • ཙྪཱ ཙྩཾ,
ཙ # # #)དང《བྱོལ་སོང་གླིང་ག》 《ག%k #》[E ] F% •L ,
-
74 -



རང་གཤིས་གདུང་འབོད།
-jfR 6, ++ )གཉིས་ཀྱང་བཀླགས་རྗེས་དྲན་པའི་ངོས་ནས་བརྗེད་ངེས་ཀྱི་གཙང་པོས་
འཁྱེར་བར་དཀའ་བའི་དཔེ་དེབ་གཉིས་རེད། 《སོ་ཧྥེ་ཡི་འཇིག་རྟེན》ནི་ནུབ་
ཕྱོགས་ཀྱི་མཚན་ཉིད་རིག་པའི་ལོ་རྒྱུས་དང་སྦྱར་ནས་བྲིས་ཡོད་པའི་བརྩམས་སྒྲུང་
ཞིག་རེད། དེ་ཡང་ཀློག་བདེ་ཞིང་གོ་སླ་བ་སོགས་སློབ་འབྲིང་སློབ་མའི་བློ་ཁ་དང་
སེམས་ཁམས་ལ་འཚམ་པོར་བྲིས་ཡོད་ཀྱང་། ཞིབ་ཏུ་བལྟས་འོང་ཚེ་ང་ཚོར་ཡང་བློ་
སྒོ་འབྱེད་པ་དང་བསམ་བློ་གཏོང་བར་སྐུལ་བ་སོགས་ལ་ཕན་ཐོགས་ཆེན་པོ་ཡོད་པའི་
དཔེ་དེབ་ཅིག་རེད། བརྩམས་སྒྲུང་དུ་སློབ་གྲྭ་གྲོལ་ཏེ་ཕྱིར་ཡུལ་དུ་ལོག་པའི་ལམ་
ཁར་ལོ་བཅུ་བཞི་ཅན་གྱི་བུ་མོ་སོ་ཧྥེ་ལ་གར་ཡོང་མི་ཤེས་པའི་འཕྲིན་ཡིག་ཡ་མཚན་
ཞིག་འབྱོར་ཞིང་། འཕྲིན་ཡིག་དེའི་ངོས་ཀྱི“ཁྱོད་རང་སུ་ཡིན”དང་་འཇིག་རྟེན་
གང་ནས་ཡོང”ཞེས་པའི་འདྲི་ཚིག་གཉིས་ནས་མགོ་བརྩམས་ཏེ། གསང་བ་ལྐོག་
གྱུར་གྱི་སློབ་དཔོན་ཞིག་གི་མཛུབ་སྟོན་འོག་སོ་ཧྥེས་གནའ་བོའི་ཀེ་རི་སེ་ནས་ཁན་ཐི
( )དང་། ཁའར་ཁི་ཀ(# &x)ནས་ཧྥི་རེའུ་ཏི(#* 59**)སོགས་མཚན་
ཉིད་རིག་པ་མཁན་ཚོས་བསམ་བློ་བཏང་མྱོང་བའི་རྩ་བའི་གནད་དོན་དག་ལ་བསམ་
གཞིག་བྱེད་མགོ་བརྩམས་པ་རེད། དེ་ལྟར་མོ་ལ་གར་ཡོང་མི་ཤེས་པའི་འཕྲིན་ཡིག་
གཅིག་རྗེས་གཉིས་མཐུད་ཀྱིས་འབྱོར་ཞིང་། འཇིག་རྟེན་འདི་ཡང་གསང་རྒྱ་འགྲོལ་
བར་དཀའ་བའི་གབ་ཚིག་ཅིག་དང་འདྲ་བར་ཁོ་མོའི་འཚོ་བའི་བར་གསེང་རེ་རེར་
འཚང་འོང་བ་རེད། སོ་ཧྥེ་ཡིས་བུ་མོའི་ལྷན་སྐྱེས་ཀྱི་ཤེས་རྟོགས་ནུས་པ་དང་སློབ་
སྦྱོང་ཁྲོད་ཐོབ་པའི་ཤེས་བྱ་ལ་བརྟེན་ཏེ་གསང་བ་འདི་དག་བཀྲོལ་བར་བརྩམས་ན་
ཡང༌། ཁོ་མོས་རྟོག་ངོར་དྲིས་ལན་འཆར་མི་ཐུབ་པའི་གནད་དོན་ད་དུང་ཇེ་མང་
- 75 -



བདག་གི་དཔེ་ཀློག་འཚོ་བ།
ནས་ཇེ་མང་དུ་བྱུང་བ་རེད། དེ་ལྟར་སོ་ཧྥེ་ཡི་འཇིག་རྟེན་ནི་རྣམ་དཔྱོད་དང་བསམ་
གཞིག་གི་འཇིག་རྟེན་ཡིན་ལ། རྨི་ལམ་གྱི་འཇིག་རྟེན་ཡང་རེད། དེས་མི་རེ་རེའི་
སེམས་གཏིང་ན་ཡོད་པའི་མི་ཚེའི་མཐར་ཐུག་གི་སེམས་ཁུར་དང་ཚེ་སྲོག་གི་དགའ་
ཞེན་སོགས་སད་དུ་ཡང་འཇུག་པར་བྱེད་པ་རེད། ཉི་ཁྲི་ལ་བློ་སོགས་
གཞན《བྱོལ་སོང་གླིང་ག》ཞེས་པའི་རབ་རྟོག་གཏམ་རྒྱུད(#*#*)འདི་
ནི་དབྱིན་ཇིའི་རྩོམ་མཁན་ཨོར་ཝེལ་གྱི་བརྩམས་ཆོས་གལ་ཆེན་གཉིས་ཀྱི་གཅིག་རེད།
(ཅིག་ཤོས་ནི《གཅིག་དགུ་གྱ་བཞི》《-t\ཁ»ཅེས་པ་དེ་རེད)རྒྱའི་མཁས་
ཆེན་ཞ་ཀྲི་ཆིང( *)གིས་“ནུབ་ཕྱོགས་རྩོམ་རིག་དབྱི་སོའི་གཏམ་རྒྱུད་ནས་མགོ་
བརྩམས་ཏེ་ད་ལྟ་ལ་ཐུག་གི་བར་དུ། དུས་རབས་རེ་རེར་རི་དྭགས་བརྗོད་བྱར་
བཟུང་བའི་བྱིས་སྒྲུང་དང་རབ་རྟོག་གཏམ་རྒྱུད་གང་མང་མང་བྱུང་མྱོང་ཡོད་ཀྱང་།
དུས་རབས་ཉི་ཤུ་པའི་སྨད་ཀྱི་ཀློག་པ་པོར་ཆ་མཚོན་ན་སྐབས་ཐོག་དེའི་མིའི་རིགས་
ཀྱི་གནས་བབ་ལྷུག་པོར་བརྗོད་ཡོད་པ་ཞིག་ལ《བྱོལ་སོང་གླིང་ག》ལས་གཞན་ཅང་
མི་འདུག”ཅེས་གདེང་འཇོག་ཚད་མཐོན་པོ་བྱས་འདུག གཏམ་རྒྱུད་འདིའི་ཁྲོད་
ཀྱི་རྟ་རྒན་“དྲག་རྩལ་མཁན”ཞེས་པ་དེས་བདག་ལ་བག་ཆགས་ཟབ་མོ་བཞག་སོང་།
དེ་ཡང་རྟ་རྒན་འདིས་ནམ་ཡང་རང་གིས་བསམ་གཞིག་མི་གཏོང་བའམ་བསམ་
གཞིག་གཏོང་མི་ཤེས་པས་བྱ་དངོས་ཅི་དང་གང་ལ་ཡང་ཐེ་ཚོམ་དང་དོགས་པ་ཟ་ཡི་
ཡོད་པ་མ་རེད། ད་དུང་ཁོས་མཐའ་གཅིག་ཏུ་གོང་རིམ་གྱི་བཀའ་བརྡ་ཁོ་ནར་ཡིད་
ཆེས་བྱེད་པ་ལས་རང་གི་ལྷན་སྐྱེས་ཀྱི་བྱ་དངོས་ཀུན་ལ་བརྡར་ཤ་གཅོད་པའི་ནུས་
པར་ཐེངས་གཅིག་ལ་ཡང་རློམ་མྱོང་མེད། དེ་བས་ན་ཁོའི་ནག་འཐོམ་མེར་སྡོད་
-
76 -



རང་གཤིས་གདུང་འབོད། །
པའི་ཀླད་པ་དེས་ཁོའི་ཐོ་ཡོར་ལྟ་བུའི་བེམ་པོ་དེ་དྲུད་དེ་བྲན་གཡོག་ཁོ་ནའི་ལས་ཀར་
རྒྱུག་གིན་ཡོད་པ་རེད། དེ་ལྟ་མོད་ཀྱི་ཁོར་མཚོན་ན་འཚོ་བ་ནི་ནམ་ཡང་སྤྲོ་སྣང་གིས་
ཁེངས་ཡོད་པ་ཞིག་རེད། དེ་བས་ཁོ་ལ་ནམ་ཡང་འཁང་ར་མེད་ལ་ལེ་བདའ་ཡང་
མེད། དེ་མཚུངས་ཀྱིས་རང་དབང་ཡང་གཏན་ནས་ཡོད་སྲིད་པ་མ་རེད། ལུས་
སྟོབས་རྒྱས་པའི་རྟ་རྒན་འདིས་ལས་ཀ་གཅིག་པུ་སྒྲུབ་རྒྱུ་ལས་སྐད་ཆ་ཡང་མང་པོ་
ཤོད་ཀྱི་མི་འདུག ཁོས་ནམ་རྒྱུན་བཤད་པའི་སྐད་ཆ་ལ་གཙོ་བོར་ཚིག་རྐང་གཉིས་
ལས་མེད། དེ་ལས་གཅིག་ནི“ངས་སྔར་ལས་ཀྱང་བྱ་བར་ཧུར་བརྩོན་བྱེད་རྒྱུ་ཡིན”
ཞེས་པ་དེ་དང་གཅིག་ནི“ན་ཕོ་རོན(ཁོའི་བྲན་བདག་ཕག་པ)གྱི་གསུང་ནམ་ཡང་
བདེན་པ་ཡིན”ཞེས་པ་དེ་གཉིས་རེད། དེ་ལྟར་རྟ་རྒན་འདི་ལོ་ན་རྒས་ཤིང་སྟོབས་
ཤུགས་ཟད་དེ་མཇུག་མཐར་ལས་གནས་སྟེང་ནས་ཤི་བར་གྱུར་དུས། ཁོས་ཚེ་གང་
བོར་ཞབས་འདེགས་ཞུ་སའི“ན་ཕོ་རོན”གྱིས་ཁོའི་རྟ་ཀོ་བཤུས་ཏེ་རྟ་ཤ་དང་ལྷན་དུ་
ཤན་པར་བཙོང་སྟེ་ཝེ་ཟི་ཁེ་ཆང་རག་ལ་བརྗེས་སོང་བ་རེད། ད་དུང་རྟ་རྒན་གྱི་མྱ་
ངན་ཚོགས་འདུའི་སྟེང་དུ“ན་ཕོ་རོན”གྱིས་ཝེ་ཟི་ཁེ་ཆང་རག་ག་ལེར་འཇིབ་ཀྱིན་
བཟི་མདངས་དང་བཅས་“བློ་མཐུན་རྣམ་པ། ད་ནས་བཟུང་ཚང་མས་རྟ་རྒན་དྲག་
རྩལ་མཁན་ལ་སློབ་སྦྱོང་བྱས་ཏེ་སྔར་ལས་ཀྱང་བྱ་བར་ཧུར་བརྩོན་བྱེད་དགོས”ཞེས་
སྐུལ་ལྕགས་ནན་མོ་བཏང་བ་རེད། “བསམ་བློ་འཐོམ་སྦྲིད་དང་ཤེས་ཚོར་ཉམས་
ཆག་ཏུ་གྱུར་ཚར་བའི་མི་སེར་ནི་སྒེར་གཅོད་སྲིད་དབང་གི་ཆེས་བརྟན་པའི་མང་
ཚོགས་རྨང་གཞི་ཡིན”(ཧེ་ཀེལ་གྱི་གསུང)ཞེས་པ་ལྟར། རྟ་རྒན་“དྲག་རྩལ་མཁན”
རྣམས་འཚོ་སྡོད་བྱས་ཡོད་པའི་སྤྱི་ཚོགས་ཀྱི“བདེ་འཇགས”དང“འཆམ་མཐུན”ལ་
- 77 -



བདག་གི་དཔེ་ཀློག་འཚོ་བ།
ང་ཚོས་གོ་བ་ཅི་ལྟར་བླངས་ན་འགྲིག་གི་རེད།
༡
མཇུག་བྱང་།
གོང་གསལ་ནི་བདག་གི་གྲོགས་པོའི་ཤན་ཤུགས་དང་བྱ་བའི་དགོས་མཁོ།
ད་དུང་རང་གི་དགའ་ཁ་འཁྱེར་ཕྱོགས་སོགས་མཐུན་རྐྱེན་ལེགས་པོ་དུ་མས་རྐྱེན་བྱས་
ཏེ་ཉེ་བའི་ལོ་འདི་འགའི་རིང་བཀླགས་པའི་དཔེ་དེབ་ལས་གོ་བ་ཕྲན་བུ་ལོན་སོང་བ་
ཁ་ཤས་གླེང་བ་ཡིན། མཇུག་མཐར“དཔེ་དེབ་ལེགས་པོ་ཞིག་གིས་ཁྱིམ་ན་ སྒུག་
བསྡད་ཡོད་དུས། ཁྱོད་ཀྱི་ལག་སྣེའི་བྱ་བ་རྩག་རྩིག་གིས་ཀྱང་ཁྱོད་ལ་རོལ་དབྱངས་
དཀྲོལ་ཡོང་ངེས” ཞེས་པའི་རྒྱའི་བུད་མེད་སྙན་ངག་པ་ཧུའུ་ཐེང་གི་སྐད་ཆ་འདིས་
རྩོམ་ཡིག་མཇུག་བསྡུ་བར་བྱེད་དོ། །
2007.5.2-5.8གཏེར་ལེན་ཁ་ནས།
11
78



རང་གཤིས་གདུང་འབོད། །
མཐོ་སྒང་གི་སྐར་མདའི་འཆར་ནུབ།(དཔེ་ཀློག་ཟིན་ཐོ)
《སེར་མོ་པའི་རྒྱལ་ཁམས་འཇིག་པ》ཞེས་པའི་བོད་ཉེ་རབས(1913 -
1951)ལོ་རྒྱུས་ཀྱི་དཔེ་དེབ་ཆེན་པོ་དེ་ནི། ཨ་རིའི་དེང་རབས་མིའི་རིགས་རིག་པ་
མཁན་ཆེན་མོ་ཀོལ་སི་ཏེན་གྱིས་དྲང་བདེན་ཁུངས་ཐུབ་ཀྱི་དཔྱད་གཞིའི་ཡིག་ཆ་རྨང་
གཞི་བྱས་ཐོག་རྩོམ་མཁན་མི་སྒེར་གྱི་ཉེ་དགའ་ཕྱོགས་ཞེན་གྱི་ལྟ་བ་རིང་དུ་དོར་ཏེ་
རྩོམ་གནང་མཛད་པའི་ལོ་རྒྱུས་ཀྱི་བརྩམས་ཆོས་ཕུལ་དུ་བྱུང་བ་ཞིག་རེད།
འདི་ནས་བདག་གིས་དེབ་འདིའི་ནང་ན་ས་བཅད་ངེས་ཅན་ཞིག་ཟིན་ཡོད་
པའི། བོད་ཉེ་རབས་ལོ་རྒྱུས་ཁྲོད་ཀྱི་དམངས་གཙོ་ལམ་ལུགས་དང་དེང་རབས་ཅན་
གྱི་བཅོས་སྒྱུར་ཚོད་ལྟ་ལ་སྐུལ་འདེད་ཐེབས་མྱོང་བའི་མི་སྣ་གལ་ཆེན་འགའི་བྱུང་བ་
དང་། ཁོ་ཚོའི་རྟོགས་སད་ཀྱི་བསམ་བློ་དང་དགག་སྒྲུབ་ཀྱི་སྙིང་སྟོབས། རང་རྐྱ་
འཕེར་བའི་མི་གཤིས་སོགས་ཀློག་མཁན་ཚོར་ངོ་སྤྲོད་ཅུང་ཙམ་ཞིག་བྱེད། །
གཅིག ཚ་རོང་ཟླ་བཟང་དགྲ་འདུལ།
ཚ་རོང་ནི་ཏཱ་ལའི་བླ་མ་སྐུ་ཕྲེང་བཅུ་གསུམ་པའི་འདང་རྩིས་ཆེ་བའི་བློན་ཆེན་
ལོ་གཞོན་ཞིག་རེད། རྒྱུན་པར་ཏཱ་ལའི་བླ་མས་ཁོ་པ་ཕལ་ཆེར་རང་གི་ནང་མི་ཞིག་གི་
ཚད་དུ་འཇོག་གིན་ཡོད་པ་རེད། ཚ་རོང་གིས་ཀྱང་ཏཱ་ལའི་བླ་མའི་སྔོན་ཐོན་རང་
- 79 -



མཐོ་སྒང་གི་སྐར་མདའི་འཆར་ནུབ།
བཞིན་ལྡན་པའི་སྲིད་བྱུས་བསྒྱུར་བཅོས་ལ་མཐའ་གཅིག་ཏུ་ཡིད་རྟོན་བྱེད་པ་རེད།
ཏཱ་ལའི་བླ་མ་དང་མི་སྒེར་བར་གྱི་མཛའ་བརྩེ་ལ་བརྟེན་ནས་ཁོས་རིམ་བཞིན་བོད་
གཞུང་བཀའ་བློན་དང་བོད་དམག་དམག་སྤྱི། ད་དུང་བོད་དངུལ་ཊམ་བཟོ་གྲྭ་དང་
མཚོན་ཆས་བཟོ་གྲྭའི་འགན་འཛིན་བཅས་ཀྱི་གོ་གནས་གལ་ཆེན་བཞི་གཅིག་ལྕོགས་
སུ་ཁུར་བ་རེད། དམིགས་བསལ་གྱི་དབང་ཆའི་སྟོབས་ཤུགས་འདི་དག་བེད་སྤྱད་དེ་
དམག་དཔོན་ཚ་རོང་གིས་བོད་དེང་རབས་ལོ་རྒྱུས་སྟེང་གླེང་རིན་ཡོད་པའི་བོད་
དམག་དོན་བཅོས་སྒྱུར་གཙོ་བྱས་པའི་དེང་རབས་ཅན་གྱི་ཚོད་ལྟ་མང་དག་བྱས་མྱོང་
ཡོད་པ་རེད། །
ཚ་རོང་གི་བོད་དམག་དོན་བཅོས་སྒྱུར་གྱི་བསམ་བློ་གཙོ་བོ་ནི། ཁོས་བོད་
དམག་གི་ཁ་གྲངས་སྔར་བས་ལྡབ་གསུམ(དམག་མི་ཁྲི་གཉིས)གྱིས་རྒྱ་བསྐྱེད་རྒྱུ་དང་
དྲག་ཆས་ཇེ་བཟང་། དམག་ཁྲིམས་ཇེ་དམ་སོགསདམག་དོན་དོ་དམ་དེང་རབས་
ཅན་དུ་གཏོང་རྒྱུ་དེ་རེད། ཁོས་བོད་དར་རྒྱས་གོང་སྤེལ་གྱི་རྨང་གཞི་མཐར་གཏུག་
ན་དམག་དོན་ལ་བརྟེན་དགོས་པར་ཡིད་རྟོན་བྱེད། 1912ལོར་ཏཱ་ལའི་བླ་མ་རྒྱ་
གར་གྱི་ཉེན་གཡོལ་ནས་ཕྱིར་བོད་དུ་ཕེབས་རིང་དམག་ཤུགས་ལ་བརྟེན་ནས་བགྲོད་
ལམ་བདེ་འཇགས་སུ་བཏང་བ་དེས་ཁོ་རང་རང་གི་ལྟ་ཚུལ་དེར་སྔར་བས་ཡིད་ཆེས་
ཀྱིས་ཁེངས་པར་བྱས་ཡོད་པ་རེད། གཞན་བླ་གྲྭ་ཚོས་སྐྱབས་འཇུག་རིམ་གྲོའི་བྱིན་
རླབས་ལ་བརྟེན་ཏེ་ཐེངས་དེའི་ཏཱ་ལའི་བླ་མའི་ཉེན་ཁ་སེལ་བ་ཡིན་ཟེར་བ་སོགས་ལ་
ཁོས་འཛེམ་དོགས་མེད་པར་ཟུར་ཟ་དང་ཁོང་དགོད་བྱེད་པ་རེད། གཞན་དམག་
དོན་ཕུད་ཚ་རོང་གིས་ད་དུང་བོད་རྒྱལ་ཁབ་ཁྲི་ཡི་སྦྲག་སྲིད་གྲོས་ཚོགས”ཊ“ཏIn༧༩
-
80
-



རང་གཤིས་གདུང་འབོད། ཁོ་
itk $ % ")སུ་ཞུགས་རྒྱུ་དང་རྒྱ་གར་ནས་བོད་ཡིག་གི་ཡིག་གཏག་འཕྲུལ་ཆས་ཐོན་
སྐྱེད་བྱེད་རྒྱུ། ད་དུང་བོད་ནས་རླངས་འཁོར་དང་མཚོ་གྲུའི་སྐྱེལ འདྲེན་ལས་རིགས་
དར་སྤེལ་དུ་གཏོང་བ་སོགས་བོད་དེང་རབས་ཅན་གྱི་ཚོད་ལྟ་གང་མང་ལ་རེ་བ་
འཆང་ལ་འཆར་གཞི་ཡང་བཟོས་མྱོང་ཡོད་པ་རེད། ་་་་
1: དམག་དོན་སོགས་ཀྱི་སློབ་སྦྱོང་གི་ཕྱིར་དབྱིན་ཇི་སོགས་ནུབ་ཕྱོགས་རྒྱལ་ཁབ་
ནས་དུས་ཡུན་གང་འཚམ་ལ་འཚོ་བ་རོལ་མྱོང་ཡོད་པས། ཚ་རོང་སོགས་དམག་
དཔོན་ལོ་གཞོན་དག་གི་སྲོལ་རྒྱུན་གྱི་འཇིག་རྟེན་ལྟ་ཚུལ་དང་རིན་ཐང་འདུ་ཤེས་
སོགས་ལ་འཕོ་འགྱུར་ཆེན་པོ་བྱུང་ཡོད་པ་ རེད། ཁོ་ཚོ་རེ་རེ་བཞིན་སྤྱང་གྲུང་
འཛོམས་ལ་སྙིང་སྟོབས་ལྡན་པའི་ན་གཞོན་རྐྱང་རྐྱང་ཡིན་པ་མ་ཟད། སྐབས་དེའི་
བོད་ནས་བཤད་ན་ཁོ་ཚོ་ནི་ད་གཟོད་དེང་རབས་ཀྱི་ཤེས་བྱ་ལ་བརྟེན་ནས་ཐུན་མོང་
གི་འདུ་ཤེས་ཆགས་ཡོད་པའི་ཚོགས་པ་ཁོ་ན་རང་ཡིན་འདུག་ ཡང་ཏག་ཏག་དེའི་
རྐྱེན་གྱིས་སྲོལ་རྒྱུན་ལྟ་བ་མཁྲེགས་འཛིན་བྱེད་པའི་བོད་སྤྱི་ཚོགས་ནས་ཁོ་ཚོ་ཕྱི་རུ་
གཅོད་ཀྱིན་ཡོད་པ་རེད། འོན་ཏེ་སྲོལ་རྒྱུན་གྱི་གནོན་ཤུགས་ཇི་འདྲ་ཆེ་རུང་དམག་
དཔོན་ལོ་གཞོན་འདི་དག་གིས་ནམ་རྒྱུན་གཞུང་དོན་ཕུད། མི་སྒེར་གྱི་འཚོ་བའི་
ཁྲོད་ནས་ཀྱང་བསམ་བཞིན་དུ་དབྱིན་ཇི་སོགས་ནུབ་ཕྱོགས་རྒྱལ་ཁབ་ལ་ལད་མོ་བྱས་
ཏེ་སྐྲ་ལོ་ཐུང་ངུར་བཞར་བ། ནུབ་ལུགས་ཀྱི་ལྭ་བ་གྱོན་པ། མངར་ཇ་གསོལ་བ།
ཕན་ཚུན་ཁམས་འདྲི་དུས་ལག་འཇུ་བྱེད་པ། ད་དུང་དྲ་གྲིག་དང་རྟ་རྩེད་སྤོ་ལོ་རྩེ་བ་
སོགས་གཤིས་ཀ་ནས་སྤྱོད་པའི་བར། བླ་མ་རང་ཡིན་ལ་ཡོན་བདག་ཀྱང་རང་ཡིན་
པའི་བོད་སྲིད་གཞུང་རྙིང་པ་དང་བསྡུར་ན་ཁོ་ཚོ་ནི་འཇིག་རྟེན་པ་ཤ་སྟག་ཏུ་གྱུར་
- 81
-



མཐོ་སྒང་གི་སྐར་མདའི་འཆར་ནུབ།
ཡོད་པ་རེད། འདི་ནི་སྐབས་དེའི་རྙིང་ཞེན་གྱི་བཀག་སྡོམ་ཁྲོད་ན་ཡོད་པའི་བོད་སྤྱི་
ཚོགས་ལ་མཚོན་ན། རང་དབང་གི་མི་གཤིས་ཀྱིས་ཁྱོགས་ཡོད་པའི་བོད་དེང་རབས་
འཚོ་བའི་མཛེས་ལྗོངས་ཤར་གཅིག་ཅི་ལ་མིན། ་་་་་་་་་ ་་་
དེ་ལྟར་ཚ་རོང་གི་དམག་དོན་བཅོས་སྒྱུར་གྱི་བསམ་བློ་དང་དེང་རབས་ཅན་
གྱི་ཚོད་ལྟ། འཚོ་བའི་གོམས་གཤིས་ཀྱི་འགྱུར་ལྡོག་སོགས་ཀྱི་རྐྱེན་པས་བོད་སྲིད་
གཞུང་གིས་ཁོ་ཚོ་བོད་ཀྱི་ཉེན་ཁ་ཞིག་ཏུ་ངོས་འཛིན་གྱིན་ཡོད། སྒོས་སུ་ཚ་རོང་གི་
བཅོས་སྒྱུར་བསམ་བློ་གཙོ་བོ་བོད་དམག་རྒྱ་བསྐྱེད་རྒྱུའི་བསམ་ཚུལ་དེས་བོད་དུ་སྟག་
འགྱིང་གཡག་འགྱིང་ལྟ་བུའི་ཆབ་སྲིད་ཀྱི་སྟོབས་ཤུགས་རྣམ་པ་གསུམ་བྱུང་དུ་བཅུག་
ཡོད་པ་རེད། དེ་དག་ནི་ཚ་རོང་གཙོ་བྱས་པའི་བོད་དམག་ཚོགས་ཁག་དང་གདན་
ས་གསུམ་སྟེ་སེ་འབྲས་དགའ་གསུམ་གྱི་བླ་གྲྭའི་ཚོགས་ཁག གཞན་དབང་ཤེད་ཆེ་ལ་
གདུག་རྩུབ་ཅན་གྱི་བློན་ཆེན་ཨ་ར་དཀར་པོ(གྲོ་ནེ་ཆེན་མོ་བསྟན་པ་དར་རྒྱས)གཙོ་བྱས་
པའི་རྙིང་ཞེན་ཅན་གྱི་དཔོན་རིགས་ཚོགས་ཁག་བཅས་ཡིན། དགོན་སྡེ་ཁག་གིས་ནི་
ཁོ་ཚོའི་ཆོས་ལུགས་ལ་བརྟེན་ཏེ་བྱུང་བའི་བླ་ན་མེད་པའི་སྤྱི་ཚོགས་གོ་གནས་དང་
དགོན་པའི་ལམ་ལུགས་འཁོར་སྐྱོད་བྱེད་སྤྱད་ཀྱི་རྒྱུ་འབྱོར་བརྟན་སྲུང་བྱེད་ཆེད། ཚ་
རོང་གི་བཅོས་སྒྱུར་དག་ཉེན་ཁ་ཆེན་པོ་ཞིག་ཏུ་སྒྲོག་གིན་ཡོད་ལ། ད་དུང་བོད་
དམག་གི་སྟོབས་ཤུགས་ཆེར་བསྐྱེད་པ་ཡིན་ན་མཐར་བོད་ཀྱི་ཆོས་དང་སྲིད་ཁ་ཁར་
གཏོང་བ་དང་བོད་ཀྱི་ནང་ཆོས་ཀྱི་དད་པའི་རྩ་བ་ཡང་སྒུལ་འགྲོ་བར་ཞེད་སྣང་ཆེན་
པོ་སྐྱེ་བཞིན་ཡོད་པ་རེད། མདོར་ན་ཁོ་ཚོར་ཕལ་ཆེར་རང་གི་ཁེ་ཕན་སྲུང་རྒྱུ་ཙམ་
ལས་མི་རིགས་རིང་ལུགས་ཙམ་གྱི་འདུ་ཤེས་ཀྱང་ཡོད་པ་མ་རེད། དེ་བས་ཚ་རོང་
- 82 -



རང་གཤིས་གདུང་འབོད། |
གིས་དེང་རབས་ཅན་གྱི་བཅོས་སྒྱུར་སྤེལ་བ་ཡིན་ན་བླ་གྲྭའི་ཚོགས་ཁག་ནི་གོམ་པ་
ཐོགས་སའི་རྡོ་བ་ཆེན་པོ་ཞིག་ཏུ་གྱུར་ཏེ་ཡོད་པ་རེད། གཞན་གདུག་རྩུབ་ཅན་གྱི་ཨ་
ར་དཀར་པོ་གཙོ་བྱས་པའི་བོད་དཔོན་རིགས་རྙིང་གྲས་ཁག་ལ་མཚོན་ན། ཁོ་ཚོས་
ཕྱོགས་གཅིག་ནས་བོད་སྲིད་གཞུང་གི་ད་ཡོད་གོ་ས་བརྟན་སྲུང་བྱེད་རྒྱུ་ཙམ་ལས་བོད་
སྲིད་གཞུང་སྔར་བས་སྟོབས་ལྡན་དུ་གཏོང་བར་བསམ་བློ་གཏོང་གི་ཡོད་པ་མ་རེད།
ཕྱོགས་གཞན་ནས་ཁོ་ཚོས་ཀྱང་དགོན་སྡེའི་དབང་ཤུགས་ཆེ་རུ་གཏོང་བར་ངོ་རྒོལ་
བྱེད་པ་ཡིན་ཡང་། ཡང་དགོན་སྡེ་ཁག་དང་འདྲ་བར་བོད་དམག་རྒྱ་བསྐྱེད་པ་ཡིན་
ན་རང་གི་དཔལ་འབྱོར་ལ་གྱོང་གུད་དང་། ལྷག་པར་དུ་ནུབ་གླིང་གི་དེང་རབས་
བསམ་བློ་ཆགས་ཡོད་པའི་གཞོན་སྐྱེས་དཔོན་རིགས་འདི་ཚོ་མ་འོངས་པར་དབང་།
ཆའི་བདག་པོར་གྱུར་པའི་དུས་སུ། བོད་སྲིད་གཞུང་གི་དབང་ཆ་མཉམ་པོར་བགོས་
ཡོད་པའི་ད་ཡོད་ཀྱི་སྲོལ་རྒྱུན་གནས་སྟངས་འདི་ལ་བརྡབ་གསིག་འཆོར་བར་སེམས་
ཁུར་བྱེད་ཀྱིན་ཡོད་པ་རེད། དེ་བས་དགོན་སྡེ་ཁག་གི་རྒྱབ་སྐྱོར་ཐོབ་བཞིན་པའི་ཨ་
ར་དཀར་པོའི་ཚོགས་ཁག་གིས་ཐོག་མར་ཚ་རོང་དང་ཏཱ་ལའི་བླ་མའི་བར་གྱི་མཛའ་
འབྲེལ་ལ་དབྱེན་དཀྲུག་སྣ་ཚོགས་བྱས་ཤིང་། མཐར་ཏཱ་ལའི་བླ་མས་ཀྱང་དེ་ཚོ་
བདེན་པར་རློམ་སྟེ། རིམ་བཞིན་ཚ་རོང་གི་དམག་དོན་བཅོས་སྒྱུར་ལ་སྔོན་འགོག་
བྱས་ཏེ་རང་གིས་དེ་སྔོན་བུ་ཕྲུག་བཞིན་ལག་དངོས་ཀྱིས་བསྐྱངས་འོངས་པའི་བོད་ཀྱི་
དམག་དོན་སྟོབས་ཤུགས་དེ་འཆར་གཞི་དང་གོ་རིམ་ཡོད་པའི་སྒོ་ནས་ཉམས་དམས་
སུ་བཏང་བ་རེད། དེ་ནས་བཟུང་བླ་མའི་ཁབ་སོ་དགོང་ཀའི་ཉི་མ་བཞིན་ཡོངས་སུ་
ནུབ་པར་གྱུར་པའི་བར་བོད་ཀྱི་དམག་དོན་དེ་ནི་མིང་སྐམ་པོ་ཙམ་ལས་དོན་གྱིས་
- 83 -



མཐོ་སྒང་གི་སྐར་མདའི་འཆར་ནུབ།
ཡོངས་སུ་སྟོང་ཡོད་པའི་གནས་སུ་གྱུར་ཞིང་། དེ་བས་ཀྱང་མཐོ་སྒང་གི་མཚན་སྨག་
རིང་མོའི་ཁྲོད་དུ་སྐད་ཅིག་སྦྱར་བར་བྱས་པའི་བོད་དེང་རབས་ཅན་གྱི་ཚོད་ལྟའི་
བསམ་བློའི་མེ་ལྕེ་ཕྲན་བུ་ཞིག་ཀྱང་ནག་ཐུམ་མེར་གཞིལ་བར་གྱུར་སོང་བ་རེད། ༡
དཔྱད་ཐུང་།
ཚ་རོང་གི་བཅོས་སྒྱུར་ཕམ་པའི་ཕྱི་རྐྱེན་དང་ནང་རྐྱེན། ༡ :
ཕྱི་རྐྱེན་དུ། རང་གི་སྲོལ་རྒྱུན་སྲིད་ཀྱི་དབང་ཆར་འཇིགས་སྐུལ་ཐེབས་དུས།
ཚ་རོང་ལ་ཐུགས་གཅེས་ཇི་འདྲ་ཆེ་རུང་ཏཱ་ལའི་བླ་མ་ཡང་བོད་དགོན་སྡེ་ཁག་དང་
དཔོན་རིགས་རྙིང་གྲས་ཚོའི་གཞོགས་སུ་ལངས་ཏེ། སྟོབས་ཤུགས་ཇེ་ཆེར་འགྲོ་
བཞིན་པའི་བོད་དམག་དཔུང་ལ་སྔོན་འགོག་དང་ངོ་རྒོལ་མི་བྱེད་ཐབས་མེད་བྱུང་བ་
རེད། དེ་བས་ཚ་རོང་ལ་སྤོབས་པ་ཇི་འདྲ་ཆེ་ན་ཡང་ཏཱ་ལའི་བླ་མའི་རྒྱབ་སྐྱོར་ཤོར་
བར་གྱུར་དུས་ལྟག་ཆུ་ཆད་པའི་རྫིང་བུ་དང་རྫི་བོས་བོར་བའི་ལུག་ཆུང་བཞིན་ཁེར་
རྐྱང་དུ་ལུས་ཡོད་པ་རེད། སྐབས་འདིར་ཚ་རོང་སོགས་སྲོལ་རྒྱུན་གྱི་སྲིད་དབང་རྩ་
གཏོར་གཏོང་མཁན་དང་ནང་ཆོས་ལ་དད་པ་མེད་པའི་གདོན་འདྲེར་མཐོང་བཞིན་
ཡོད་པའི་ཨ་ར་དཀར་པོ་སོགས་ལ་གོ་སྐབས་བཟང་པོ་ཞིག་ཐོབ་པ་མ་ཡིན་ནམ། །
ནང་རྐྱེན་དུ། དེང་རབས་ཀྱི་འདུ་ཤེས་དང་རང་དབང་གི་བསམ་བློ་ཅུང་
ཙམ་རེ་དང་དུ་བླངས་ཡོད་ཀྱང་ཚ་རོང་ལ་བཀས་བཀོད་ཀྱི་བག་ཆགས་ད་དུང་སྡུག་
པོར་ཡོད་པ་རེད། ཁོས་ཅི་མི་སྙམ་པའི་ང་རྒྱལ་དང་བཅས་རང་གི་དམག་དཔུང་གི་
སྟོབས་ཤུགས་གཉོར་རྒྱུ་ཙམ་ལས་རྒྱ་ཆེ་བའི་ཞིང་པ་མང་ཚོགས་ཀྱི་རྒྱབ་སྐྱོར་ཐོབ་རྒྱུར་



རང་གཤིས་གདུང་འབོད།
བརྩོན་ལེན་བྱས་མེད་ལ་རེ་ལྟོས་ཀྱང་འཆའ་གི་ཡོད་པ་མ་རེད། དེ་ལྟ་ན་ཁོ་ལ་གོང་
ནས་བོད་དབང་སྒྱུར་གྲལ་རིམ་གྱི་རྒྱབ་སྐྱོར་མ་ཐོབ་ཚེ་ཞོལ་ན་མང་ཚོགས་ཀྱི་རྨང་
གཞིའི་སྟོབས་ཤུགས་ཅི་ཡང་མེད་པས། མཐར་གྲོགས་མེད་ཁེར་རྐྱང་ངང་ཕམ་ཁ་
མྱང་དགོས་བྱུང་བ་རེད། གཞན་ཁོ་ལ་དམག་དོན་ཐད་ནས་དེང་རབས་དང་འཚམ་
པའི་རིགས་པའི་གཞུང་ལུགས་ཀྱི་ཤེས་བྱས་འདང་མི་འདུག་ལ། འདི་ནི་ཁོའི་བཅོས་
སྒྱུར་ཕམ་པར་གྱུར་པའི་རྒྱུ་རྐྱེན་གཙོ་བོ་ཡང་རེད་སྙམ། གཞུང་ལུགས་ཀྱི་རྨང་གཞི་
མེད་པའི་དམག་དཔུང་ནི་རི་ཤོར་གྱི་ཇག་ཚོགས་ཤིག་དང་ཁྱད་པར་ཡོད་པ་མ་རེད།
གལ་ཏེ་དམག་དོན་གཞུང་ལུགས་ཀྱི་རྨང་གཞི་ཡོད་པའི་སྟེང་གསར་བརྗེའི་རྨང་གཞི་
སྟེ་མང་ཚོགས་ཀྱི་རྒྱབ་སྐྱོར་ཐོབ་ཐུབ་པ་ཡིན་ན། སྲིད་གཞུང་གིས་ཁོའི་བཅོས་སྒྱུར་
ལ་སྔོན་འགོག་དང་ཐ་ན་ཁོ་ཚོ་རྩ་མེད་བཟོ་བར་རྩོམ་དུས་ཁོས་ཀྱང་ཕྱིར་སྣུར་མེད་
པར་རང་གི་དམག་ཤུགས་ལ་བརྟེན་ནས་བོད་ཀྱི་དབང་སྒྱུར་གྲལ་རིམ་མགོ་རྟིང་སློག་
སྟེ་སྲིད་དབང་གསར་པ་བཙུགས་ཀྱང་མི་ཆོག་པ་ག་ལ་ཡོད། འོན་ཀྱང་ལོ་རྒྱུས་ལ
“གལ་ཏེ”ཡོད་མི་སྲིད་པས་འདི་དག་ནི་རྗེས་ཀྱི་སྐད་ཆ་རེད། གང་ལྟར་དམག་
དཔོན་ཚ་རོང་ནི་བོད་ཉེ་རབས་ལོ་རྒྱུས་ཁྲོད་དུ་གླེང་རིན་ཡོད་ལ་རྗེས་སུ་ཡི་རང་བྱེད་
འོས་པའི་མི་སྣ་གལ་ཆེན་ཞིག་རེད། །
་་་་་་་་་་གཉིས། ལུང་ཤར་རྡོ་རྗེ་ཚེ་རྒྱལ།
ལུང་ཤར་ནི་ཏཱ་ལའི་བླ་མའི(སྐུ་ཕྲེང་བཅུ་གསུམ་པ)ཐུགས་གཅེས་ཆེ་བའི་
སྲིད་བློན་གལ་ཆེན་འགའི་གྲས་ཀྱི་གཅིག་རེད། ཁོས་ཕལ་ཆེར་ལོ་ངོ་ཉི་ཤུར་བོད་
- 85 -



མཐོ་སྒང་གི་སྐར་མདའི་འཆར་ནུབ།
གཞུང་རྩིས་དཔོན(ད་ལྟའི་རྒྱལ་ཁབ་ནོར་སྲིད་བློན་ཆེན་ལྟ་བུ)གྱི་འགན་ཁུར་མྱོང་།
སྲིད་ཀྱི་བྱ་བའི་འཇོན་ཐང་ལྡན་པ་མ་ཟད་ཁོང་ནི་ཉིན་རྒྱུན་འཚོ་བའི་ཁྲོད་དུ་ཡང་
དགའ་ཕྱོགས་སྤྲོ་ཡུལ་ཚད་མཐོན་པོ་དང་རྒྱ་ཆེ་བ་ཡོད་པ་ཞིག་ཀྱང་རེད། བོད་ཀྱི་
གསོ་བ་རིག་པར་སྦྱང་བ་བཟང་པོ་ཡོད་གཤིས་ཁོང་གིས་བྱ་བའི་ཞོར་གྱི་ཁོམ་སྐབས་
ནས་ནད་པར་ནད་བརྟག་ཀྱང་བྱེད་ཀྱིན་ཡོད་པ་རེད། “ཡང་ཆིན” (4# )དང
“ཧུའུ་ཆིན”(ཐཱ ཙྪ)སོགས་རོལ་ཆས་རྡུང་དཀྲོལ་ལ་བྱང་ཆ་ཡོད་པས་ཁོས་རྒྱུན་པར་
ལྷ་སའི་རོལ་མོ་དཀྲོལ་རྡུང་མཁན་གཞན་དག་དང་མཉམ་དུ་ རྫོ་ཧྲི་རོལ་མོའི་རང་
མོས་དཀྲོལ་རྡུང་སྤྲོ་ཚོགས”(#+& # #* &)བསྡུ་གི་ཡོད། གཞན་ཁོས་ད་
དུང་རྩིས་རིག་དང་ཆོས་ལུས་གྲུབ་རྟགས་སོགས་ལ་ཡང་སྦྱང་བ་མི་དམན་པ་བྱས་ཡོད་
པ་རེད། འཚོ་བའི་ཁྲོད་ཀྱི་དོན་ཕྲན་ཚགས་འདི་དག་ལས་ཀྱང་ཁོང་ནི་བསམ་བློར་
རང་དབང་ལྡན་ཞིང་བྱ་དངོས་གསར་པ་ལ་ཞིབ་འཇུག་བྱེད་རྒྱུར་དགའ་བ་སོགས་ཀྱི་
གཤིས་ཀ་ལྡན་པའི་མི་ཞིག་ཡིན་པ་ཤེས་ཐུབ། འོན་ཀྱང་དེ་དག་ལས་ཀྱང་རྗེས་སུ་ཡི་
རང་བྱེད་དགོས་ས་ནི། ཁོང་ནི་བོད་ལོ་རྒྱུས་སྟེང་ཐོག་མར་མིག་རྒྱང་འཛམ་བུ་གླིང་
ལ་གློད་མཁན་གྱི་སྲིད་དོན་མི་སྣ་གལ་ཆེན་འགའི་གྲས་ཀྱི་གཅིག་རེད།
1912ལོར་ཏཱ་ལའི་བླ་མའི་ཐུགས་བཀོད་ལྟར་བོད་ཀྱི་དེང་རབས་རིག་གནས་
དང་ཚན་རིག་ལག་རྩལ་གྱི་སློབ་གསོའི་ཕྱིར། རྩིས་དཔོན་ལུང་ཤར་གྱིས་སྐུ་དྲག་
དཀྱུས་མའི་ཁྱིམ་ནས་ཡིན་པའི་བུ་ཕྲུག་བཞི་དབྱིན་ཇིར་དབྱིན་ལུགས་སློབ་གསོ་མྱོང་
དུ་ཁྲིད་པ་རེད། ཐེངས་འདིའི་ཕྱི་སྐྱོད་ཀྱིས་ཐེངས་དང་པོར་ཁོང་ལ་ཕྱོགས་ཡོངས་
ནས་ནུབ་གླིང་ལ་རྒྱུས་ལོན་བྱེད་པའི་གོ་སྐབས་བཟང་པོ་ཞིག་བསྐྲུན་པ་རེད། ཕྱི་
-
86 -



རང་གཤིས་གདུང་འབོད།
ཚུལ་ནས་ཁོ་རང་དབྱིན་ཇིར་“བུ་རྫི”རུ་ཕེབས་པ་ཡིན་ཡང་དོན་དུ་ཏཱ་ལའི་བླ་མའི་
ཐུགས་བཀོད་ལྟར་བོད་ཀྱི་སྲིད་དོན་མང་པོའི་འོས་འགན་ཕྲག་ཏུ་ཁུར་ཏེ་ཕེབས་པ་
ཡིན་འདུག
1:|:ཀྱང་དབྱིན་ཇིར་སྡོད་རིང་ཁོས་སྤྱིར་བཏང་གི་དབྱིན་ཇིའི་སྐད་ཆ་དང་བརྡ་སྤྲོད།
ཐ་སྙད་སོགས་སྦྱང་སྟེ་བྱང་བར་གྱུར་ཞིང་། ད་དུང་དབྱིན་ཇིའི་འབྱོར་ལྡན་གྲལ་
རིམ་གྱི“གསར་བརྗེའི་དུས་རབས”ཀྱིས་བཙུགས་པའི་རྒྱལ་པོའི་རྒྱུད་འཛིན་ལམ་
ལུགས་ཀྱི་དམངས་གཙོ”ཡི་ལམ་ཕྱོགས་ལ་རྒྱུས་ལོན་ཟབ་མོ་བྱས་པ་རེད། སྒོས་སུ་
“རྒྱལ་པོའི་ལམ་ལུགས”ཀྱིས“ཁྲིམས་འཛུགས་ལམ་ལུགས”དང་དུ་བླངས་པས་ད་
གཟོད་དབྱིན་ཇིའི་དྲག་སྦྱོར་གྱི་ལས་འགུལ་ཐེངས་གཅིག་གཡོལ་ཐུབ་པ་བྱུང་བའི་ལོ་
རྒྱུས་ཀྱིས་ཁོང་ལ་བག་ཆགས་ཟབ་མོ་བཞག་སོང་བ་རེད། ད་དུང་དབྱིན་ཇིར་སྡོད་
རིང་གི་འགྲོ་འདུག་སྤྱོད་ གསུམ་ གྱིས་ཁོའི་ང་རྒྱལ་ ཆེ་ བ་ དང་ རང་ སྣང་ མཐོ་བ།
དམིགས་ཡུལ་འགྲུབ་པའི་བར་འགལ་རྐྱེན་ཅི་རིགས་ལ་ཕྱིར་རྒོལ་མཐའ་གཅིག་ཏུ་
བྱེད་པ་སོགས་ཀྱི་རང་གཤིས་ལྷག་ལུས་མེད་པར་ཕྱིར་མངོན་བྱས་ཡོད་པ་རེད། ད་
དུང་ཁོ་དེ་ལྟར་ལོ་ན་ཆུང་ཡང་དབྱིན་ཇི་པའི་སྔོན་ནས་བག་འཁུམ་དང་ཞེད་སྣང་
ཏོག་ཙམ་ཡང་མེད་པར། ཁོ་རང་གིས་བལྟས་ན་བོད་ལ་ཕན་ཁེ་ཡོད་པའི་དོན་ཞིག་
ཡིན་ཕྱིན་ཁོ་ཚོར་ཐག་གཅོད་དང་ཚོད་འཛིན་གཏན་ནས་བྱེད་དུ་མ་བཅུག་པ་རེད།
ད་དུང་དབྱིན་གཞུང་གིས་བོད་ཀྱིས་ཁོ་ཚོ་མ་བརྒྱུད་པར་རྒྱལ་ཁབ་གཞན་ལ་འབྲེལ་བ་
འཛུགས་མི་ཆོག་ཅེས་པ་ལྟ་བུའི་གནོན་ཤུགས་ཇི་འདྲ་སྤྲད་ན་ཡང་། ཁོས་དེ་སྣང་
མེད་དུ་བཞག་སྟེ་བོད་དུ་མ་ཕེབས་སྔོན་ལ་སྔ་ཕྱིར་ཧྥ་རན་སི་དང་འཇར་མན། སུའེ་
- 87
-



མཐོ་སྒང་གི་སྐར་མདའི་འཆར་ནུབ།
ཙེར། དབྱི་ཐ་ལི། ཧོ་ལན། པེར་ཀྲེམ( »t #] #)སོགས་ནུབ་ཕྱོགས་རྒྱལ་ཁབ་ལ་
བོད་དོན་མཚམས་འདྲིར་ཕྱིན་པ་རེད། པ་ཀི ་ལོ་ལ་བོད་
ད། དེ་ལྟར་ལུང་ཤར་གྱིས་ཕྱོགས་ཡོངས་ནས་ཡོ་རོབ་ཀྱི་ཆབ་སྲིད་ལམ་ལུགས་དང་
ལོ་རྒྱུས་ལ་རྒྱུས་ལོན་དང་སློབ་སྦྱོང་ཟབ་མོ་བྱས་པ་བརྒྱུད་ར་སྤྲོད་བྱུང་བ་ནི། བོད་
ཀྱིས་རང་གི་རྐང་པ་གཉིས་ལ་བརྟེན་ནས་དེང་རབས་ཅན་གྱི་འཛམ་གླིང་རྒྱལ་ཁབ་
ཁག་གི་ཁྲོད་ནས་ཡར་འགྲེང་ཐབས་བྱེད་དགོས་ན། ངེས་པར་དུ་ད་ཡོད་ཆབ་སྲིད་
ལམ་ལུགས་ལ་བཅོས་སྒྱུར་བྱེད་དགོས་པའི་བསམ་བློ་གསར་པ་འཛུགས་སྐྲུན་བྱེད་
དགོས་པ་དེ་རེད། དེ་ལྟར་ཁོང་གི་ཐུགས་ལ་ གསར་བརྗེ་ཡི་མེ་སོན་བསྣམས་ཏེ
1914ལོའི་ཟླ9པར་ཕྱིར་བོད་དུ་ལོག་ཕེབས་གནང་བ་རེད།
།
དཔྱད་ཐུང་།
་་་་་་ལུང་ཤར་གྱིས་བཅོས་སྒྱུར་བསམ་བློ་ལག་ཏུ་བསྟར་བ། །
ལུང་ཤར་གྱིས་དེ་ལྟ་བུའི་སྔོན་ཐོན་གྱི་བཅོས་སྒྱུར་བསམ་བློ་སེམས་ལ་བཅངས་
ཏེ་བོད་དུ་ལོག་རུང་ལོ་ངོ་ཉི་ཤུའི་རྗེས་ཀྱི་རྭ་སྒྲེང་སྲིད་སྐྱོང་གི་སྐབས་སུ་མ་གཏོགས་
དངོས་ཡོད་ཀྱི་གསར་བརྗེའི་ཁྲོད་དུ་ལག་ལེན་དུ་འདེབས་མ་ཐུབ་པ་རེད།
དབྱིན་ཇི་ སོགས་ ནས་ བསམ་བློ་ གསར་པ་རྙེད་དེ་ ཕྱིར་བོད་དུ་ཕེབས་པ་
(1914)ནས་ཏཱ་ལའི་བླ་མ་སྐུ་གྲོངས་པའི(1934）བར་གྱི་ལོ་ངོ་ཕལ་ཆེར་ཉི་ཤུའི་
རིང་ལ་ལུང་ཤར་ཁོང་དང་ཁོང་གི་བཅོས་སྒྱུར་བསམ་བློ་ཅིའི་ཕྱིར་གྲག་མེད་འགུལ་
མེད་ངང་ལུས་སོང་བ་རེད། ཏཱ་ལའི་བླ་མས་རེ་བ་ཆེན་པོ་བཅོལ་སའི་བློན་ཆེན་ཞིག་
=
88



རང་གཤིས་གདུང་འབོད། །
ཡིན་པའི་ཆ་ནས་ཏཱ་ལའི་བླ་མ་ཞལ་བཞུགས་རིང་བཅོས་སྒྱུར་བྱེད་པ་ཡིན་ན་སྲིད་
གཞུང་གི་རྒྱབ་སྐྱོར་ཐད་ནས་ཁག་ཐེག་ཡོད་པ་མིན་ནམ། ཏག་ཏག་མི་སྒེར་གྱི་རྒྱུ་
འབྱོར་དབང་ཐང་གི་ཕྱིར་མཐའ་ལྕེབ་ཆུ་ལྕེབ་བྱེད་པའི་རྭ་སྒྲེང་གི་དུས་སུ་ད་གཟོད་
གློ་བུར་གཉིད་ལས་སད་པ་ལྟར་རྟབ་རྟབ་པོར་བཅོས་སྒྱུར་གྱི་མགོ་བསླངས་པ་རེད།
འདི་ནི་ལུང་ཤར་གྱི་གསར་བརྗེའི་མི་ཚེའི་ཁྲོད་ཀྱི་ཆེས་ཧ་གོ་དཀའ་ལ་དེ་བཞིན་ཆེས་
ཡིད་ཕངས་དགོས་པ་ཞིག་ཀྱང་རེད།
11934ལོའི་བོད་ལ་མཚོན་ན། དེ་རིང་ང་ཚོས་གོ་བ་ལེན་པའི་དེང་རབས་
ཅན་གྱི་དོན་སྙིང་ངོས་ཀྱི་ཆབ་སྲིད་ཀྱི་ངོ་བོ་ཅི་ཡང་ཡོད་པ་མ་རེད། དཔོན་རིགས་ཁ་
ཤས་ཀྱིས་དབྱིན་སྐད་ཏོག་ཙམ་ལབ་ཤེས་པ་ཕུད། ལྷ་ས་ཧྲིལ་པོར་ཚགས་པར་དང་
གློག་འཕྲིན་སོགས་གསར་ལམ་ལས་རིགས་ནི་མིང་གི་ལྷག་མར་གྱུར་ཡོད་ལ། བོད་
སྤྱི་ཚོགས་འཚོ་བའི་རྨང་གཞི་གཙོ་བོ་ཡང་ཆོས་ལུགས་དང་ཞིང་བྲན་ལམ་ལུགས་རྨང་
གཞི་བྱས་པའི་དཔལ་འབྱོར་ལམ་ལུགས་ཙམ་རེད། འདི་ལྟ་བུའི་སྤྱི་ཚོགས་ཁོར་ཡུག་
ནས་གསར་བརྗེའི་ཚོགས་པ་ཞིག་མངོན་ལྐོག་མེད་པར་འཛུགས་འདོད་པ་ནི་ངལ་བ་
འབྲས་མེད་ཀྱི་དོན་ཞིག་ཡིན་པ་མ་ཟད་ཉེན་ཁ་ཆེ་བའི་དོན་ཞིག་ཀྱང་རེད། དེ་བས་
ལུང་ཤར་གྱིས་ཀྱང་སེམས་ཆུང་ངང་རང་གི་བཅོས་སྒྱུར་བསམ་བློ་དེ་སྲོལ་རྒྱུན་གྱི་རིན་
ཐང་འདུ་ཤེས་ཁྲོད་ཡིབ་སྟེ་ལག་བསྟར་བྱེད་མགོ་བརྩམས་པ་རེད། །
བཅོས་སྒྱུར་ལག་བསྟར་བྱེད་ཆེད་ལུང་ ཤར་གྱིས་སྔོན་ལ་མངོན་ཆུང་སྒོས
ས་སྐྱིད་ཕྱོགས་ ཀུན་ མཐུན” ཞེས་ པའི་ ཚོགས་ པ་ ཞིག་ གསར་འཛུགས་བྱས་ཤིང་།
ཡང་བློབཀོད་སྣ་ཚོགས་ཀྱི་སྒོ་ནས་ཚོགས་མི་སྐྱེད་སྲིང་བྱས་ཏེ་རང་གི་རྒྱབ་རྩ་ཇེ་
89 -



མཐོ་སྒང་གི་སྐར་མདའི་འཆར་ནུབ།
བརྟན་དུ་བཏང་བ་རེད། ཁོས་ཧ་ཅང་སྤྱང་པོས་ངང་་ལོ་རྒྱུས་ལ་བལྟས་ཏེ་འོང་ན་
ཏཱ་ལའི་བླ་མའི་བཞུགས་ཁྲི་ སྟོང་བར་གྱུར་པའི་རིང་གི་སྲིད་སྐྱོང་སྲིད་གཞུང་ནི།
རྟག་ཏུ་ནུས་མེད་སྟོབས་ཞན་དང་ལྐོག་ཟ་རུལ་སུངས་རྐྱང་རྐྱང་གི་བར་བརྒལ་སྲིད་
གཞུང་ཞིག་ཡིན་འདུག་པས། བོད་ཀྱི་ད་ཡོད་ཆབ་སྲིད་གོ་གནས་ཡུན་རིང་བོར་
བརྟན་སྲུང་བྱེད་རྒྱུ་ནི་ཧ་ཅང་དཀའ་ཚེགས་ཆེ་བའི་དོན་ཞིག་རེད། མཐར་གཏུག་
ན་ལོ་ངོ་ཉི་ཤུའི་རྗེས་སུ་ང་ཚོས་ཏཱ་ལའི་བླ་མ་སྐུ་ཕྲེང་རྗེས་མའི་ཕྱག་ཏུ་དངར་དགོས་
པའི་བོད་རྒྱལ་ཁམས་དེ་ཡང་སྟོབས་འབྱོར་ལྡན་པ་ཞིག་ཡིན་མི་སྲིད། དེ་བས་ཏཱ་
ལའི་བླ་མའི་ཡང་སྲིད་རྙེད་པའི་བར་བོད་རྒྱལ་ཁམས་སྐྱོབ་ཐུབ་པའི་ཐབས་ཤེས་ཤིག་
འཚོལ་རྒྱུ་ནི་བོད་ལ་ཤ་ཞེན་ཆེ་བའི་སྐྱ་སེར་དཔོན་རིགས་ཀུན་གྱི་གཡོལ་དུ་མེད་པའི་
འོས་འགན་རེད། འོ་ན་ཐབས་དེ་ག་རེ་རེད་ཟེར་ན། དེ་ནི་ད་ནས་བཟུང་བོད་སྲིད་
གཞུང་གིས་བསྒྲུབ་དགོས་པའི་བྱ་བ་ཐམས་ཅད་དྲང་བདེན་ཡིན་མིན་དང་ད་དུང་བྱ་
བ་དེ་དག་གིས་མ་འོངས་བོད་ཀྱི་བདེ་སྡུག་ལ་ཁེ་ཕན་བསྐྲུན་ཐུབ་མིན་གྱི་ཐད་ལ་ཀུན་
གྱིས་ལྟ་རྟོག་ནན་མོ་བྱེད་དགོས་པའི་ཐབས་འདི་རེད”ཅེས་བསྟན་པ་རེད། དེ་ལྟར་
ཁོས་ཐོག་མར་བོད་དམངས་གཙོ་བཅོས་སྒྱུར་གྱི་དཀའ་ཚེགས་ཆེ་བའི་གོམ་ཁ་དང་པོ་
དེ་བོད་གཞུང་བཀའ་ཤག་ནས་མགོ་བརྩམས་པ་རེད། དེ་ཡང་ལོ་བཞི་རེའི་མཚམས་
ནས་ཐེངས་རེར་འདེམས་བསྐོ་བྱེད་པའི་ལམ་ལུགས་གསར་པས་བཀའ་བློན་གྱི་ཚེ་
འགན་ལམ་ལུགས་ཀྱི་ཚབ་བྱེད་པར་འདོད་ལ། ད་དུང་བཀའ་བློན་ཚང་མ“མི་
དམངས་ཚོགས་ཆེན”གྱིས་འདེམས་བསྐོ་བྱེད་དགོས་ པའི་ རེ་བ་བཏོན་ པ་ རེད།
འདིས་ནི་བཀའ་བློན་གྱིས“མི་དམངས་ཚོགས་ཆེན”ལ་འགན་འཁུར་དགོས་པའི་
=
90
-



རང་གཤིས་གདུང་འབོད།
རྣམ་པ་བྱུང་བ་རེད། དོན་དུ་བརྒྱ་ལ་གདོང་མཆོང་རང་བཞིན་ལྡན་པའི་བཅོས་
སྒྱུར་འདི་ལག་བསྟར་བྱེད་ཐུབ་པར་གྱུར་པ་ཡིན་ན། ལུང་ཤར་ཁོའི་སྲིད་དབང་གི་
རྨང་གཞིར་གྱུར་ཡོད་པའི་མི་དམངས་ཚོགས་ཆེན”ལ་བཀའ་བློན་ཚོས་ཁ་ལོ་བསྒྱུར་
མི་བཏུབ་པ་རེད། ལུང་ཤར་གྱིས་དེ་ལྟར་བཅོས་སྒྱུར་གྱི་གོམ་པ་དང་པོ་འགྲུབ་རྗེས་
རིམ་བཞིན་བོད་ཀྱི་སྲིད་འཛིན་དོ་དམ་ནུས་ཤུགས་དང་། དམག་དོན་སྟོབས་ཤུགས་
མཐོ་རུ་གཏོང་བའི་འཆར་གཞི་བཟོ་བཞིན་པའི་སྒང་ལ་བོད་གཞུང་བཀའ་ཤག་གིས་
འཛིན་བཟུང་བྱས་སོང་བ་རེད།་
བཀའ་ཤག་གིས་ཐོག་མར་ལུང་ཤར་སྲོག་ཆད་གཅོད་བསམ་ཡང་མཐར་ཁོ་
བསད་པ་ཡིན་ན་ཁོའི“རྣམ་ཤེས་གྱོང་བོ”དེ་གདོན་འདྲེར་གྱུར་ཏེ་ཁོ་ཚོར་ཤ་འཁོན་
སློག་ཡོང་བར་དོགས་ནས་མཐར་ཁོའི་མིག་ཟུང་གསོན་འབྲུ་བྱེད་པའི་ཉེས་ཆད་ལག་
ཏུ་བསྟར་བ་རེད། །
བོད་རྒྱུ་འབྲས་དང་སྙིང་རྗེ་ཡི་ཡུལ་གྲུ་ཡིན་ཟེར་བ་ཞིག་ནས་འདི་ལྟའི་ཡ་ང་
བའི་གདོད་མའི་གཏུམ་སྤྱོད་ལག་ཏུ་བསྟར་བ་ནི་ཧ་ལས་དགོས་པ་ཞིག་རེད། ད་
དུང་དེ་ལག་ཏུ་བསྟར་མཁན་ནི་བཅོམ་ལྡན་འདས་ཀྱི་རྗེས་འཇུག་པ། སྐྱེ་བ་ཡང་
རྒྱུད་ཀྱི“བྱང་ཆུབ་སེམས་དཔའ”རྭ་སྒྲེང“རིན་པོ་ཆེ”དང་ཁོང་གི་སྲིད་གཞུང་ཡིན་
འདུག འདི་དག་ལས་ཤེས་ཐུབ་པ་ནི་སྐབས་དེའི་བོད་དབང་སྒྱུར་གྲལ་རིམ་གྱིས་
ཆོས་ལུགས་ཀྱི་ཕྱི་གོས་ལ་བརྟེན་ནས་རང་གི་རྒྱུ་འབྱོར་དབང་ཐང་སྲུང་བ་ཙམ་ལས་
བོད་སྤྱིའི་ཤི་གསོན་ཆག་འཇིག་ལ་སེམས་ཁུར་བྱེད་ཀྱིན་ཡོད་ཚོད་མི་འདུག དེ་བས་
ན་ཁོ་ཚོའི་སྡུན་ནས་འཇིག་རྟེན་གྱི་བདེན་པ་བརྡར་དབང་མེད་ལ་ཆོས་ལུགས་ཀྱི་རྒྱུ་
- 91 -



མཐོ་སྒང་གི་སྐར་མདའི་འཆར་ནུབ།
འབྲས་ཀྱང་གླེང་ས་ཡོད་པ་མ་རེད། | བོད་
འདན་ གསུམ། དགེ་འདུན་ཆོས་འཕེལ།
བོད་དབང་སྒྱུར་གྲལ་རིམ་གྱི་ནང་ཁུལ་སྟག་བྲག་དང་རྭ་སྒྲེང་གཉིས་ཀྱི་འགལ་
བས་ཟང་ཟིང་ལང་ལོང་དུ་བསྒྱུར་བཞིན་པའི་སྐབས་སུ། བོད་སྔོན་ཐོན་གྱི་ཆབ་
སྲིད་སྟོབས་ཤུགས་གཞན་ཞིག“ནུབ་བོད་ལེགས་བཅོས་སྐྱིད་སྡུག”ཅེས་པའི་ཚོགས་
པའི་ཚུལ་གྱིས་བྱུང་བ་རེད། ཚོགས་པ་འདིས་རྒྱ་གར་བཀའ་བློན་སྦུག་གི་ཕྱོགས་
ནས་བྱ་འགུལ་རིམ་བཞིན་སྤེལ་ལ། ཁོ་ཚོའི་ཆེས་མཐའི་དམིགས་ཡུལ་ནི་བོད་སྲིད་
སྐྱོང་གི་དབང་སྒྱུར་ལ་བཅོས་སྒྱུར་བྱེད་པ་ཙམ་མ་ཡིན་པར། བོད་སྤྱི་ཚོགས་ཧྲིལ་པོ་
ད་ཡོད་ཀྱི་བོད་སྒེར་གཅོད་སྲིད་གཞུང་གི་དབང་སྒྱུར་ལས་བཅིངས་འགྲོལ་གཏོང་རྒྱུ་
དང་། བོད་ཀྱི་ཆབ་སྲིད་ལམ་ལུགས་གཙོ་བྱས་པའི་བོད་སྤྱི་ཚོགས་ལ་གསར་བརྗེ་
རང་བཞིན་གྱི་བཅོས་སྒྱུར་བྱས་ཏེ་རྣམ་པ་གསར་པའི་སྲིད་འཛིན་ལམ་ལུགས་ཤིག་
འཛུགས་རྒྱུ་དེ་ག་རེད། ཚོགས་པ་འདིའི་གསར་འཛུགས་མཁན་དང་མགོ་ཁྲིད་
མཁན་ནི་ཁམས་པ་སྤོམ་མདའ་རབ་དགའ་ཟེར་བ་དེ་རེད། ཁོ་ནི་ཕུགས་བསམ་
ངེས་ཅན་ཡོད་པའི་ཁམས་པའི་མི་རིགས་རིང་ལུགས་པ་ཞིག་ཡིན་ཞིང་སྐབས་དེའི་
ཤེས་རྒྱ་ཡོད་པའི་མི་སྣ་ཞིག་ཀྱང་རེད། རྩ་འཛུགས་འདིའི་ཁོངས་མི་གཙོ་བོར་ལྟུང་
ལོ་ཅན་བསོད་ནམས་རྒྱལ་པོ་ཟེར་བ་དེ་དང་དེ་སྔོན་གྱི་ཏཱ་ལའི་བླ་མའི་སྤྱན་བསལ་པ་
ཐུབ་བསྟན་ཀུན་འཕེལ། གཞན་རིག་པ་དང་ཡོན་ཏན་བསམ་བློ་བཅས་ཕྱོགས་
ཡོངས་ནས་གཞན་དྲིང་མི་འཇོག་པའི་མཁས་དབང་དགེ་འདུན་ཆོས་འཕེལ་བཅས་
- 92 -



1:|:རང་གཤིས་གདུང་འབོད། 25
ཡོད་པ་རེད། ཀ་ད ག་སྤྲུལ་ཀློག་དུ་དབང་དོན་ཀུན་ཟླ་ཚོ་གps་ ཀ་
1:|:ཀྱི དེ་དག་ལས་རབ་དགའ་ནི་སུན་ཀྲུང་ཧྲན་གྱི་ཆབ་སྲིད་བསམ་བློར་བློ་མོས་
བྱེད་མཁན་ཞིག་ཡིན་ལ་ཁོས་དེ་སྔོན་སུན་ཀྲུང་ཧྲན་གྱི་གསུང་རྩོམ་གལ་ཆེན་སྐོར་ཞིག་
བོད་ཡིག་ཏུ་ཡང་བསྒྱུར་མྱོང་ཡོད་པ་རེད། ཁོས་བོད་ལ་བཅོས་སྒྱུར་བྱས་ཏེ་ཆིན་
རྒྱལ་རབས་མཇུག་སྒྲིལ་མཁན་ཀྲུང་ཧྭ་མེང་གོ་ལྟ་བུའི་དམངས་གཙོ་ཁྲིམས་ལྡན་གྱི་
རྒྱལ་ཁབ་ཅིག་ཏུ་འགྱུར་བར་རེ་བ་བྱེད། ད་དུང་ཁོ་ལ་ད་ཡོད་བོད་ཀྱི་གནས་སྟངས་
འདི་དེང་རབས་ཅན་གྱི་འཛམ་གླིང་འཕེལ་ཕྱོགས་ལ་མཐུན་ཐབས་རྩ་བ་ནས་མེད་
པའི་ངེས་ཤེས་ཟབ་མོ་སྐྱེས་ཡོད་པ་རེད། ཁོས་རྒྱལ་དམངས་ཏང་གི་བསམ་བློ་དང་
གཞུང་ལུགས་དེ་བོད་བཅོས་སྒྱུར་གྱི་མིག་དཔེར་བརྩི་ལ། ད་དུང་རྒྱལ་དམངས་ཏང་
གི་རོགས་སྐྱོར་བརྩོན་ལེན་བྱས་ཏེ་མཇུག་མཐར་བོད་འདི་ཀྲུང་ཧྭ་མེང་གོ་ཡི་ཕྱོགས་
ཡོངས་ཀྱི་དབང་སྒྱུར་འོག་གི་རང་སྐྱོང་སྤྱི་མཐུན་རྒྱལ་ཁབ་ཅིག་ཏུ་འཛུགས་རྒྱུའི་རེ་
ལྟོས་འཆའ་བ་རེད། རྒྱ་ནག་
གཞན་བོད་མི་ཚུལ་རིང་ལུགས་ཀྱི་བསམ་བློའི་ཕ་ཡབ་ཏུ་ངོས་འཛིན་པའི་
མཁས་དབང་དགེ་འདུན་ཆོས་འཕེལ་ནི་ཚོགས་པ་འདིའི་མི་སྣ་གལ་ཆེན་ཨང་བཞི་
པར་ངོས་འཛིན་པ་རེད། ཁོང་གིས་དགུང་ལོ་སུམ་ཅུའི་ཡས་མས་ནས་རྒྱ་གར་
སོགས་རྒྱལ་ཁམས་རིག་པས་བསྐོར་ཞིང་བོད་རྒྱ་དབྱིན་གསུམ་གྱི་ལམ་ནས་རྩོམ་རིག་
དང་སྒྱུ་རྩལ། མཚན་ཉིད་དང་བསམ་བློ་སོགས་ཀྱི་རྩོམ་འབྲི་མང་པོ་མཛད་དེ་མིང་
གྲགས་ཆེ་རུ་རྒྱས་ཡོད་པ་རེད། ད་དུང་རྒྱ་གར་དུ་སྡོད་རིང་མར་ལེ་རིང་ལུགས་ཀྱི་
ཆབ་སྲིད་མཚན་ཉིད་རིག་པས་ཁོང་གི་བློ་མོས་ཆེས་ཆེར་བཀུག་ཡོད་ལ། མི་སེར་
ས 93



མཐོ་སྒང་གི་སྐར་མདའི་འཆར་ནུབ།
སྤེལ་བའི་ལམ་ལུགས་ལ་རྒོལ་བའི་བསམ་བློ་ཡང་རིམ་བཞིན་སྐྱེས་ཏེ་ཕ་ཡུལ་བོད་ནས་
ངེས་པར་དུ་བཅོས་སྒྱུར་ཆེན་པོ་ཞིག་དང་ཐ་ན་གསར་བརྗེ་དྲག་པོ་ ཐེངས་ཤིག་
བསླངས་དགོས་པའི་བསམ་བློ་ཡང་འཁྲུངས་ཡོད་པ་རེད། རའི་
ཀ ཁོང་གིས་བླ་གྲྭ་རྣམས་ཀྱིས་གཞུང་ནས་ཕོགས་ལེན་པར་ཡིད་འཐད་པའི་རྣམ་
འགྱུར་སྟོན་ཡང་གཞུང་གིས་བླ་གྲྭ་ཚོ་ལ་གཞིས་ཀ་དང་ས་ཞིང་བགོ་བའི་བྱ་སྤྱོད་ལ་ངོ་
རྒོལ་གྱི་རྣམ་འགྱུར་འཛིན་པ་རེད། ད་དུང་བླ་གྲྭ་ཚོས་རྒྱུན་པར་ཆོས་ཉམས་སུ་ལེན་
རྒྱུ་ལས་ཚོང་ལས་མི་གཉེར་བའི་རེ་བ་ཡང་འདོན་པ་རེད། ཁོང་གིས་ད་དུང་ས་ཞིང་
དང་རྩ་ཁྲིམས་བཅོས་སྒྱུར་བྱེད་པར་རེ་མོས་བྱེད་ལ་དམངས་གཙོའི་ཆབ་སྲིད་ལ་
མཐའ་གཅིག་ཏུ་སྐུལ་སློང་དང་ལམ་སྟོན་བྱེད་པ་རེད། ད་
འོན་ཀྱང་སྐབས་དེའི་བོད་ཀྱི་ས་རྒྱ་ནི་ཇི་འདྲའི་མུ་མཐའ་བྲལ་ན་ཡང་མིག་
ཟུང་ཕྱེས་ཏེ་སྐད་ཆ་དྲང་མོར་ཤོད་པའི་མི་བུ་དག་སྡོད་སའི་གནས་ནི་རྒྱ་ཁབ་ཀྱི་བུ་ག་
ལས་ཀྱང་དོག་པོར་གྱུར་ཡོད་པ་རེད། དེ་ལྟར་བོད་གཞུང་བཀའ་ཤག་ནས་དངུལ་
ཊམ་རྫུན་མ་བཟོས་སོང་ཞེས་སྒྲོ་འདོགས་བྱས་ཏེ་མི་ཡུལ་ན་དཀོན་པའི་“བཻདཱུརྱའི་
བུམ་པ”དེ་རྡོ་ལ་བརྡབས་ཏེ་སིལ་བུར་བཅག་སོང་ལ། དེ་དང་ལྷན་དུ་ནུབ་བོད་
ལེགས་བཅོས་སྐྱིད་སྡུག”གི་རེ་བའི་མེ་སྟག་ཕྲ་མོ་དེ་ཡང་གནའ་བོའི་ས་སྒང་འདིའི་
མུན་སྨག་གི་གཏིང་སར་ཡལ་བར་གྱུར་སོང་བ་རེད། ཡིན ནའང་ ༡༡ ཀྱི་
-
94
=



རང་གཤིས་གདུང་འབོད།
འདབ་རྒྱས་ལ་སོགས་པ་ :: |་ པ་ལ་རིག་བྱེད་གཏོང་བ། ད་ང་ད་ན་
ཟུར་བཀོད། །
ཁེ་མཚར་ནག་པོ་ཁག་བདུན། ང་བརྒྱད་བསྐྱེད་བྱ་
གཅིག བརྙས་པའི་ལམ་བུ།
1:|: 1903ནས1904བར་དབྱིན་ཇིས་བོད་ལ་བཙན་འཛུལ་བྱེད་རིང་། ཏཱ་
ལའི་བླ་མ་ཕྱི་སོག་ ཏུ་ཉེན་གཡོལ་ལ་ཕྱིན་པས་ཆེན་སྲིད་གཞུང་ནས་ཀྱང་ཁོང་གི་
མཚན་ཐོབ་བླངས་སོང་བ་རེད། ཕྱི་སོག་ནས་ཨུ་རུ་སུའི་རྒྱབ་རོགས་ལ་རེ་སྒུག་བྱས་
ཀྱང་མཐར་བསམ་ཐོག་ཏུ་མ་ཐོན། དེ་ལྟའི་དཀའ་ཚེགས་ཀྱི་གནས་སྟངས་འོག་
ཐབས་གཞན་མེད་པས་ཡང་བསྐྱར་ཁ་ཕྱིར་འཁོར་ཏེ་རང་ཉིད་དངོས་ཀྱིས་བོད་ཀྱི་
གནས་ཚུལ་དྲང་མོ་དྲང་བཞག་གིས་ཆིན་གོང་མར་ཞུ་འབུལ་བྱེད་ཆེད། ཏཱ་ལའི་བླ་
མས་ཡང་བསྐྱར་བོད་སྡོད་ཨམ་བན་བརྒྱུད་ཆེན་སྲིད་གཞུང་ལ་ཁོང་པེ་ཅིན་དུ་གདན་
ཞུ་བྱེད་པར་རེ་བ་བཏོན། ལོ་ངོ་གཅིག་གི་རྗེས་སུ་པེ་ཅིན་ཕྱོགས་ནས་ཀྱང་དེ་དང་
འཚམ་པའི་གདན་ཞུའི་ཡི་གེ་འབྱོར་ཞིང་ཏཱ་ལའི་བླ་མས་ཀྱང་རང་གི་བོད་ཀྱི་དབང་
སྒྱུར་དབང་ཆ་སླར་གསོ་དང་། ད་དུང་རྗེས་ཕྱོགས་བོད་ཀྱི་གནས་ཚུལ་བོད་སྡོད་
ཨམ་བན་བརྒྱུད་མི་དགོས་པར་ཐད་ཀར་ཆིན་གོང་མར་ཞུ་འབུལ་བྱེད་ཆོག་པ་སོགས་
ཀྱི་རེ་ལྟོས་འཆའ་བཞིན1908ལོའི་ཟླ9པའི་ཚེས28ཉིན་པེ་ཅིན་དུ་འབྱོར། འདི་
ནི་རྒྱལ་དབང་ལྔ་པའི་རྗེས་ནས་ཏཱ་ལའི་བླ་མ་རྒྱ་ནག་ཏུ་འགྲིམ་ཐེངས་དང་པོ་ཡིན་
-
95
-



འདུག
མཐོ་སྒང་གི་སྐར་མདའི་འཆར་ནུབ།
1:|: :: ག ན་ ་ : 1:|: :་ཏེ་
ཏཱ་ལའི་བླ་མར་ཆིན་སྲིད་གཞུང་གི་སྣེ་ལེན་གང་ལེགས་ཐོབ་ཀྱང་རྒྱལ་དབང་
ལྔ་པ་ལྟ་བུའི་གོང་བཀུར་དང་བརྩི་མཐོང་ཐོབ་མི་འདུག དེ་ཡང་རྒྱལ་དབང་ལྔ་པ་
ནི་སྐབས་དེའི་བོད་རང་བཙན་རང་བདག་གི་དབང་སྒྱུར་མཁན་གྱི་ཐོབ་ཐང་གིས་རྒྱ་
ནག་ཏུ་ཕེབས་པ་རེད་ལ། དེ་དང་བསྡུར་ན་སྐབས་དེར་མཚན་ཐོབ་ཀྱང་བླངས་
ཟིན་པའི་ཏཱ་ལའི་བླ་མ་འདི་པ་ཚང་ལ་ཆིན་གོང་མས་བློན་ཕྲན”ཞིག་གི་རྣམ་འགྱུར་
འཛིན་གྱིན་ཡོད་པ་རེད། དེར་མ་ཟད་ཆེན་སྲིད་གཞུང་གིས་འཛེམ་དོགས་མེད་པར་
ཏཱ་ལའི་བླ་མས་ཆིན་གོང་མར་ཕྱག་འཚལ་ཏེ་གུས་འབུལ་ཞུ་དགོས་ལུགས་ཀྱང་ལབ་
བྱུང༌། འོན་ཀྱང་ཏཱ་ལའི་བླ་མས་དང་ཐོག་དེ་ཁས་ལེན་མ་བྱས་ཀྱང་ཆེན་སྲིད་གཞུང་
ནས་ཁོང་ཉིད་གོང་མར་མཇལ་འཕྲད་ཀྱི་དུས་ཡུན་ཕྱིར་འགྱངས་བྱས་པས། དཔུང་
པས་བརླ་ཡི་ཤེད་ཡ་མི་ཡོང་བའི་དཔེ་ལྟར་མཐར་ཏཱ་ལའི་བླ་མར་ཡང་བྱ་ཐབས་ཟད་
དེ་པུས་མོ་གཡས་པ་ས་ལ་བཙུགས་ཏེ་གོང་མར་གུས་འབུལ་བྱེད་རྒྱུ་ཁས་བླངས། དེ་
ལྟ་ན་ཡང་གོང་མས་གནང་བའི་མཚན་ཐོབ་ད་དུང་རྒྱལ་དབང་ལྔ་པ་ཚང་ལས་དམའ་
བར་སྣང་ལ་བཀའ་ཡིག་ཅིག་བསྩལ་བའི་ནང་དུ་ཡང་མཐོང་ཆུང་དང་སྣང་མེད་ཀྱི་
ངག་འགྲོས་ཀྱིས་ཁེངས་འདུག་པ་རེད། དེ་ལྟར་བརྙས་བཅོས་དང་དམའ་འབེབ་ཅི་
རིགས་མྱང་དགོས་བྱུང་ཡོད་པའི་རྒྱ་ནག་ཤར་བསྐྱོད་འདིས། ནམ་རྒྱུན་ཁེངས་ཤིང་
དྲེགས་ལ་སེམས་འཕང་མཐོ་བའི་ཏཱ་ལའི་བླ་མ་ཡིད་སྐྱོ་ཞིང་སེམས་ཕམ་པར་བཟོས་
ཡོད་པ་རེད། ་་་ ་ : 12
ནི་དེ་དང་
པའི་སློབཀ་ : ་རྒྱུ་བ་ཕྱོགས་པ་སྨྲ་བ་ལ་མ་རྒྱུ་ཁྲི་
-
96



རང་གཤིས་གདུང་འབོད།
ལ་དཔྱད་ཐུང་། ་ །དང་ནི་ སློ བ་ ::
ཅིའི་ཕྱིར་བོད་རིགས་མང་ཚོགས་ཁྲི་ཕྲག་དུ་མས་དད་གུས་ཚད་མེད་དང་དག་
སྣང་ཚད་མེད་ཀྱི་སྒོ་ནས་ལུས་ཀྱི་མ་ལྔ་ས་རུ་ཕབ་སྟེ་ཞེ་ས་བྱེད་ཡུལ་དེ་གཞན་གྱི་སར་
འབྱོར་དུས་མི་འདོད་བཞིན་དུ་ཕར་གཞན་ལ་བྲན་གྱི་གུས་ལུགས་འབུལ་དགོས་པ་
རེད། ཅིའི་ཕྱིར་རང་གི་ལུང་པ་ནས་བྲང་ལ་སྨད་མ་མྱོང་བའི་ང་རྒྱལ་གྱི་མགོ་བོ་དེ་
གཞན་གྱི་ས་ནས་རྫ་མ་ནག་རིལ་བཞིན་ས་ལ་འཇོག་དགོས་སོང་བ་རེད། ཏཱ་ལའི་བླ་
མས་ངེས་པར་དུ་འདི་ལྟ་བུའི་ཐུགས་མི་སྐྱིད་པའི་དྲི་བ་གང་མང་དྲན་གྱིན་ཕྱིར་ཕ་
ཡུལ་དུ་ལོག་ཕེབས་པ་ཡིན་སྲིད། དེ་ཡང་འོབས་སུ་ཐེངས་གཅིག་ལྷུང་ན་ཤེས་རབ་
ཐེངས་གཅིག་འཕེལ་བའི་དཔེ་ལྟར། ཕྱི་སོག་གི་ཉེན་གཡོལ་ནས་ཁེར་རྐྱང་དུ་ལུས་
པ་དང་པེ་ཅིན་ནས་ཆིན་གོང་མའི་བརྙས་བཅོས་མྱངས་པ། ཡང་ཆེན་སྲིད་གཞུང་
གི་དམག་ཤུགས་ཀྱི་གཙེ་བར་འཇིགས་ཏེ་རྒྱ་གར་དུ་བསྐྱོད་པ་སོགས་ཀྱིས། ཏཱ་ལའི་
བླ་མས་རང་དབང་མེད་པར་རང་ཉིད་དང་རང་གི་སྲིད་གཞུང་འདི་ཕྱི་རོལ་ཡུལ་དང་
བསྡུར་ན་རྗེས་ལུས་ཡིན་པའི་རྣམ་པ་ལ་ཕྱིར་རྟོག་སྐྱོན་སེལ་བྱེད་དགོས་བྱུང་བ་རེད།
ཉེ་སྔོན་གྱི་ལོ་ངོ་དྲུག་གི་རིང་ལ་བོད་ཀྱིས་ཅིའི་ཕྱིར་མི་འདོད་བཞིན་དུ་གཞན་གྱི་
བརྙས་བཅོས་འཁུར་དགོས་པའི་རྒྱུ་རྐྱེན་ལ་ཐུགས་གཞིག་ཟབ་མོ་བཏང་མཐར།
རིམ་བཞིན་ཁོང་ལ་སྟོབས་དང་ལྡན་པའི་སྲིད་དབང་དང་དེང་རབས་ཅན་གྱི་དམག་
དཔུང་ཞིག་ལ་བྱང་ཆ་ཡོད་པའི་ངང་ཁ་ལོ་སྒྱུར་ཐུབ་པ་ཡིན་ན། ད་གཟོད་རྒྱལ་ཁབ་
ཅིག་རང་བཙན་རང་བདག་བྱེད་ཐུབ་པའི་ངེས་ཤེས་ཟབ་མོ་སྐྱེས་ཏེ་ཆབ་སྲིད་ཀྱི་མིག་
རྒྱང་སྔར་བས་རིང་དུ་ཕྱེས་སོང་བ་རེད། སླད་མར་བོད་ཆོས་སྲིད་ཟུང་འབྲེལ་གྱི་
-
97
-



མཐོ་སྒང་གི་སྐར་མདའི་འཆར་ནུབ།
སྲིད་དོན་ ལམ་ ལུགས་ ལ་ བཅོས་ སྒྱུར་ བྱེད་ དགོས་ པའི་ དགོངས་ གཞི་ གསར་ པ་
འཁྲུངས་པ་རེད།
གཉིས། རྫུན་གྱི་ཕུགས་སོ།
དགུང་ལོ་ང་བརྒྱད(1933)སྟེང་གྲོངས་པར་གྱུར་པའི་ཏཱ་ལའི་བླ་མར་དང་
ཐོག་དབུགས་གཏོང་ལེན་དཀའ་བའི་སྙུན་གཞི་ཡང་མོ་ཞིག་ཕོག་པ་རེད། དེར་སྲོལ་
རྒྱུན་གོམས་གཤིས་ལྟར་ལྷ་པ་གདན་དྲངས་ཏེ་ལྷ་འབེབས་དུས། བློ་བཟང་བསོད་
ནམས་ཟེར་བའི་ལྷ་པ་དེར་ལྷ་སྲུང་གནས་ཆུང་བབས་ཤིང་ངག་ནས་ཏཱ་ལའི་བླ་མས་
ཆམ་འཇོམས་བཅུ་བདུན་ཟེར་བའི་སྨན་དེ་འཐུང་དགོས་ཚུལ་ལབ་ཀྱིན་སྨན་ཐང་
ཞིག་དཀྲུགས་བྱུང་། འོན་ཀྱང་ཏཱ་ལའི་བླ་མས་སྨན་ཐང་དེ་འཐུང་མི་འདོད་པའི་
རྣམ་འགྱུར་བསྟན་ཡང་ལྷ་པས་ཏཱ་ལའི་བླ་མར་བཙན་གྱིས་བླུད་པ་རེད། བློ་ཡུལ་
ལས་འདས་པ་ཞིག་ལ་སྨན་ཐང་དེ་འཐུང་ནས་ཅང་མ་འགོར་བར་ཏཱ་ལའི་བླ་མའི་
ནད་གཞི་གློ་བུར་ཇེ་སྡུག་ཏུ་སོང་ནས་མི་ངོ་བདག་ངོ་ཡང་མི་ཟིན་པར་གྱུར་ཞིང་། དེ་
ནས་བཟུང་ཉིན་དེའི་ས་སྲོས་ཁར་གྲོངས་པའི་བར་སྐད་ཆ་ཚིག་གཅིག་ཀྱང་བཤད་
ཐུབ་པ་མི་འདུག
དཔྱད་ཐུང་། གནད་
ལྷ་སའི་སྐུ་དྲག་མི་དྲག ཁ་ལ་རྒྱལ་བ་ནོར་བུ། ལག་ལ་གསོད་ངན་ནག་པོ་
ཞེས་པའི་ལྷ་སའི་ཁ་དཔེ་ལྟར། ཆོས་ཁྲིམས་གཙང་ལ་ཆབ་སྲིད་ཀྱི་མིག་རྒྱང་རིང་
- 98 -



1:|: རང་གཤིས་གདུང་འབོད། |
བའིཏཱ་ལའི་བླ་མ་ཁོང་། རང་གི་ཚེ་ཡི་འཕེན་པ་རྫོགས་པ་ཡིན་ནམ་ཡང་ན་ཡོང་
ཁུངས་ཡོད་སྲིད་པའི་ལྷ་པ་བསོད་ནམས་བློ་བཟང་ཟེར་བ་དེ་དང་དེའི་རྒྱབ་རྟེན་
སྟོབས་ཤུགས་དེའི་གཡོ་འོག་ཏུ་ཚུད་པ་རེད། འདི་ནི་བརྟོལ་མ་ཐུབ་པའི་ལོ་རྒྱུས་ཀྱི་
གསང་བ་ཞིག་དང་སོམ་ཉི་སངས་ཐབས་བྲལ་བའི་ལོ་རྒྱུས་ཀྱི་དོགས་གཞི་ཞིག་ཀྱང་
རེད། གང་ལྟར་དེ་ནས་བཟུང་སྲིད་སྐྱོང་རྭ་སྒྲེང་དང་སྟག་བྲག་གཉིས་ཀྱི་རང་
འཛིན་ནང་དམེ། རུལ་སུངས་ནུས་མེད། ནང་ལ་ཝ་ཇུས་གཡོ་འཐབ་དང་ཕྱི་ལ་
སྡར་མ་ལུག་མགོ་ཡི་ཆབ་སྲིད་ལམ་ལུགས་ཀྱིས་བླ་མའི་ཁབ་སོ་རིམ་བཞིན་འཇག་མའི་
གླུ་ལ་བསྐུར་སོང་བ་རེད། དེར་བལྟས་ན། ཧོར་ཇིང་གུར་རྒྱལ་པོས་གནམ་འོག་
དབང་དུ་སྡུད་སྐབས། སྲོལ་རྒྱུན་གྱི་ཆོས་ལུགས་རིག་གནས་ཁྲོད་ནས་རང་གིས་ངེས་
པར་བརྩི་དགོས་ཀྱང་འཇིག་རྟེན་དང་གཡུལ་གྱི་བྱ་བ་སྒྲུབ་འོང་ཚེ་རྡོག་སྣེ་ཐོགས་སའི་
རྡོ་བ་ལྟ་བུར་གྱུར་ཡོད་པའི་ལྷ་པ་ཁོ་ཁོ་ཁྲོ་མེད་པར་བཟོས་པ་དེ་ནི་ཇི་འདྲའི་སྙིང་
སྟོབས་ཀྱིས་ཁེངས་ཡོད་པའི་ཆོད་སེམས་ཤིག་རེད་ཨང་། དེས་ནི་སོག་པོའི་རྒྱལ་
ཁབ་སྟོབས་ཀྱི་རྩེ་མོར་སོན་པར་ཡང་ནུས་ཤུགས་མི་དམན་པ་ཞིག་ཐོན་ཡོད་པ་རེད།
འདི་དང་བསྡུར་ཚེ་འུ་ཅག་གི་སྙིང་ཉེ་བའི་ཏཱ་ལའི་བླ་མས་ནི་རང་གིས་བཟོས་པའི་རྒྱ་
རྙི་རང་གི་རྐང་མགོར་འཁོན་འོངས་དུས་ཀྱང་། གནམ་ལས་མཐོ་བའི་དབང་ཐང་
བཀོལ་ས་མེད་པར་ལྐུགས་པས་གཡེར་མ་ཟོས་པ་བཞིན་ངག་ཆག་གེར་འཆི་བར་མི་
སྒུག་ཀ་མེད་བྱུང་སོང་བ་རེད། ངོ་མ་བསམ།།
ལ་ངོ་ལྐོག་གྱུར་སྣང་ཚུལ་གྱི་ཆ་ནས་བོད་ཀྱི་ལྷ་མོ་རྩིས་གསུམ་འདི་ལོ་རྒྱུས་ཁྲོད་ཡོད་
ཆོག་པའི་གནས་ལུགས་ཁ་ཤས་ཡོད་ཀྱང་སྲིད། འོན་ཀྱང་ལྷ་མོ་རྩིས་གསུམ་བདར་



མཐོ་སྒང་གི་སྐར་མདའི་འཆར་ནུབ།
མཁན་ཚང་མ་ཐོག་མར་མི་ཡིན་པའི་ཆ་ནས་ཁོ་ཚོས་རང་གི་བྱ་བྱེད་ཁྲོད་མི་སྒེར་གྱི་ཉེ་
རིང་ཆགས་སྡང་གང་དགར་བསྲེ་སྲིད་པའི་གདོད་མའི་ཆོས་ལུགས་ཀྱི་ཆོ་ག་འདིར།
འུ་ཚོས་དེ་རིང་ད་དུང་ཡང་ཆུང་བ་ཁབ་ཀྱི་བོར་སྟོར་ནས་ཆེ་བ་མི་ཡི་ཤི་གསོན་བར་
ཡིད་རྟོན་དང་བློས་འཁེལ་བྱེད་པ་འདི་ནི། མིས་འཚོ་བ་མི་ཡིས་རོལ་དགོས་པའི་
འཇིག་རྟེན་འདིར་མཚོན་ན་ཇི་འདྲའི་རང་གིས་རང་ལ་འགན་མ་འཁུར་བའི་བྱ་སྤྱོད་
རྩིང་པོ་ཞིག་རེད་ཨང་། ཇི་འདྲའི་སུས་ཀྱང་ཧ་གོ་དཀའ་བའི་གླེན་རྟགས་ཚ་བོ་ཞིག་
རེད་ཨང་།
པོ་
གསུམ། དཔའ་བོའི་ལས་དབང་།
བོད་ཀྱི་མ་འོངས་མདུན་ལམ་གྱི་ཕྱིར་དུ་ལུང་ཤར་གྱི་མགོ་ལ་གསོན་བཞིན་དུ་
མིག་ཟུང་བྲུས་པའི་མནར་གཅོད་ཡ་ང་བ་དེ་ཐོན་པ་རེད། འོན་ཀྱང་མགོ་ལ་ཉི་མ་
དམར་པོ་ཤར་བ་ལྟ་བུའི་ཁྲིམས་ཆད་དེའི་བརྒྱལ་བ་ལས་དྲན་པ་སོས་དུས་ཁོང་གི་
ངག་ནས་ཐོག་མར་ཤོར་འོང་བ་ནི་རྣ་བས་མི་བཟོད་པའི་ན་ཟུག་གི་འཁུན་སྒྲ་མ་རེད།
འོ་དོད་མ་རེད། དེ་བས་ཀྱང་སྔོན་ཆད་ཀྱི་རྒྱུའི་རི་འགོག་དམག་འཁྲུག་གི་གློག་
བརྙན་ཁྲོད་ན་སྒྲོག་གིན་པའི་དཔའ་བོའི་མཐའ་མཇུག་གི་ངར་སྐད་དང་ཁ་གཡང་
ཡང་མ་རེད། དེ་ནི་ད་ལྟ་བདག་གི་བུ་གཉིས་ཀྱི་གནས་སྟངས་ག་འདྲ་རེད”ཅེས་
པའི་སྐད་ཆ་དེ་ཁོ་ན་རེད། ཁོས་རང་གི་དཔྲལ་བའི་མིག་ཟུང་ཁྲག་དམར་ཙར་རེར་
ཐང་དུ་འགྲིལ་སོང་ཡང་ད་དུང་ངག་ནས་མི་གཤིས་དང་མིའི་བརྩེ་འདང་སླད་མེད་
ཀྱིས་ཁེངས་ཡོད་པའི་སྐད་ཆ་འདི་འདྲ་གསུངས་འོང་བས་ནི་བདག་གི་མཆི་མ་ཐེངས་
- 100 -



རང་གཤིས་གདུང་འབོད།་
གཅིག་མིན་པར་སེམས་ཀྱི་གཏིང་ནས་སྒུལ་བར་བྱས་སོང་། བདག་གི་དྲན་པའི་
འཕར་འཇགས་ཐེངས་གཅིག་མིན་པར་མཚོ་མོའི་རླབས་བཞིན་སྐྱོམ་དུ་བཅུག་སོང་།
འདིས་བདག་ལ་བཙན་པོ་སྲོང་བཙན་སྐབས་ཁྱུང་པོ་སྤུང་སད་སི་ཙེས་ཁྱིམ་རྒྱུད་དང་
རུ་ཚོ་ཡི་མ་འོངས་བདེ་འཇགས་ཀྱི་ཕྱིར་དུ་རང་གི་མགོ་བོ་བྲེགས་ཏེ་བུའི་ལག་ལ་
བཞག་ནས་རྒྱལ་པོའི་སར་རང་གི་ཉེས་པར་གུ་ཡངས་སློང་དུ་བཅུག་པའི་གཏམ་རྒྱུད་
དེ་དྲན་དུ་བཅུག་ཡོང་། དེ་ཡང་མི་འདྲ་ས་ཞིག་ཡོད་པ་ནི་བགྲེས་པོ་ཁྱུང་བོ་ཁོས་ཕྲག་
དོག་དང་ང་རྒྱལ་མ་བཟོད་དེ་བཙན་པོ་སློག་རྩིས་བྱས་པ་རེད་ལ། ལུང་ཤར་གྱིས་ནི་
བོད་ཀྱི་དམངས་གཙོ་བཅོས་སྒྱུར་གྱི་ཕྱིར་དུ་མནར་གཅོད་འདི་འདྲ་མྱངས་པ་རེད།
དེ་ལྟར་ཁོས་རྗེས་སོར་ཡང་དད་སེམས་རྩེ་གཅིག་གིས་བུ་གཉིས་ཀྱི་མགོ་ལ་ཁོ་རང་
རྐྱེན་བྱས་ཏེ་ཆག་འཇིག་སོགས་མི་ཡོང་བར་གསོལ་བ་ཕུར་ཚུགས་སུ་འདེབས་པ་རེད།
ད་དུང་ཁོས་“བརྒྱ་ལ་བདག་གི་བུ་གཉིས་ཀྱི་མགོར་ཡང་ཁོ་ལྟ་བུའི་མནར་གཅོད་
གཏོང་བ་ཡིན་ན་བདག་འཇིག་རྟེན་འདི་ནས་གསོན་རེ་རྦད་དེ་ཆད་པ་ཡིན”ཞེས་
གསུངས་ཡོད་པ་རེད། འོན་ཀྱང་ཆེས་བརྙས་བཅོས་ཀྱི་བྲོ་བ་ལྡན་པ་ཞིག་ནི་རྗེས་
སོར་སྲིད་ཀྱི་ཐོབ་དང་གོ་སའི་ཕྱིར་བུ་ཆེ་བ་ལྷ་ཀླུ་ཚེ་དབང་རྡོ་རྗེས་བཀའ་ཤག་ལ་རང་
ཉིད་ལུང་ཤར་གྱི་བུ་ངོ་མ་མིན་ཚུལ་དང་། ཁོའི་མ་ཡིས་ཀྱང་བུ་ཡི་ཕ་ངོ་མ་ནི་ཧྲིལ་
དགར་རྙིང་པ་ཟེར་བའི་སྐུ་དྲག་ཅིག་ཡིན་ཚུལ་སྒྲོག་ཅིང་མཐར་བཀའ་ཤག་ནས་ཀྱང་
ཚེ་དབང་རྡོ་རྗེ་ལ་དཔོན་ཐོབ་སླར་གསོ་བྱས་པ་རེད།
དཔྱད་ཐུང༌།
པ
་
1:|:
101
-



མཐོ་སྒང་གི་སྐར་མདའི་འཆར་ནུབ།
འུ་ཚོ་ནི་རྒྱུ་འབྲས་ཀྱིས་འཚོ་བའི་མི་རིགས་ཤིག་ཡིན་ཞེས་ཇི་ལྟར་འུད་དུ་སྒྲོག་
ན་ཡང་། དབང་ཐང་དང་རྒྱུ་འབྱོར་གྱི་ཕྱིར་རང་ལ་དཔྲལ་བའི་མིག་ལས་གཅེས་
པའི་ཕ་རྒན་ཡང་རྒྱབ་ཏུ་བསྐྱུར་ཡོད་ན། མི་དེས་ཁོ་རང་དང་འབྲེལ་བ་ཅི་ཡང་མེད།
པའི་མི་གཞན་ཞིག་གི་བདེ་སྡུག་འཚོ་ཚིས་ལ་སེམས་ཁུར་ག་འདྲ་བྱེད་སྲིད། ལར་
ཁོས་ཤ་དང་རུས་པའི་གསེང་ནས་རང་གི་བྱས་ཉེས་ལ་འགྱོད་བཤགས་བྱེད་པ་མིན་ན།
ཁོ་པ་མཐར་འཇིག་རྟེན་མགོན་པོར་གྱུར་ཡང་ཁོའི་རུལ་ཟིན་པའི་མི་གཤིས་དེ་སླར་
ཡང་སོས་པར་འགྱུར་རྒྱུ་ཡོད་དམ་ཅི།
དང་ལས་དབང་ཟེར་བ་ཞིག་ཡོད་ན་བོད་ཉེ་རབས་ལོ་རྒྱུས་སྟེང་ལུང་ཤར་གྱི་ལས་
དབང་ནི་ཆེས་སྡུག་ཤོས་དེ་ཡིན་རྒྱུ་རེད། བོད་ལ་ལྷག་བསམ་རྣམ་དག་ཇི་འདྲ་
འཆང་ཡང་མཐར་མིག་ཟུང་འབྲུ་བའི་མནར་གཅོད་མགོར་ཡོང་བ་རེད། བུ་ལ་བརྩེ་
བ་རང་གི་མིག་ལས་ལྷག་ཀྱང་མཐར་བུ་དེས་རང་གི་དུངས་སེམས་རླུང་ལ་བསྐུར་སོང་
བ་རེད། གལ་ཏེ་རྣམ་ཤེས་ཟེར་བ་ཞིག་ཀྱང་ཡོད་པ་བདེན་ན། སྤྱི་ཚོགས་ཀྱིས་ཕྱི་རུ་
བཅད་ཅིང་ནང་མི་ཡིས་རྒྱབ་ཏུ་བོར་བའི་མི་ཚེའི་སྐྱོ་སྒྲུང་སྐྱ་མོ་དེ་དྲན་གྱིན། ལུང་
ཤར་གྱི་རྣམ་ཤེས་ཁེར་རྐྱང་བ་དེ་དེ་རིང་ད་དུང་བོད་ཀྱི་མི་མཐོང་ནམ་མཁའི་གྲུ་ཟུར་
ཞིག་ན་བོད་ཀྱི་བླ་མ་ཆེ་དགུ་སུས་ཀྱང་མ་འདྲོངས་པར་ཕངས་སེམས་ཚད་མེད་དང་
ཡི་མུག་ཚད་མེད་ངང་ན་ལུས་ཏེ་ཡོད་སྲིད།
བཞི། གཞིལ་བའི་མེ་སོན། །
ཏཱ་ལའི་བླ་མས1913ལོར་སྐུ་དྲག་འབྲིང་བའི་ཁྱིམ་ནས་ཡིན་པའི་བུ་ཕྲུག་
= 102
-



|-དང་གཤིས་གདུང་འབོད།
བཞི་དབྱིན་ཇིའི་རྒྱལ་ས་ལོན་ཏོན་དུ་དབྱིན་ལུགས་སློབ་གསོ་མྱོང་དུ་མངགས་ཤིང་།
1923ལོར་ཡང་རྒྱལ་རྩེ་ནས་བོད་ཀྱི་དབྱིན་ཡིག་སློབ་གྲྭ་དང་པོ་བཙུགས་མྱོང་ཡང་
རྗེས་སོར་ཕྱི་རྐྱེན་དང་ནང་རྐྱེན་དུ་མའི་དབང་གིས་སློབ་གྲྭ་དེའི་སྒོ་རྒྱག་དགོས་བྱུང་
འདུག གང་ལྟར་ཆབ་སྲིད་ཀྱི་མིག་རྒྱང་ཡོད་པའི་ཏཱ་ལའི་བླ་མས་བོད་དེང་རབས་
སློབ་གསོའི་ཐད་ལ་ཐུགས་གཞིག་མི་ཉུང་བ་བཏང་ཡོད་པ་རེད། མི་སྤྱི་ཁོག་ཡིད་ཀྱིས་
དེའི་རྗེས་ལོ་རབས་བཞི་བཅུ་པའི་སྟོད་ཙམ་ལ་ཆབ་སྲིད་དང་དཔལ་འབྱོར་གྱི་
དགོས་དབང་གིས་བོད་མཐའ་འཁོབ་ཡུལ་ལ་ཡང་སྐུད་མེད་གློག་འཕྲིན་དང་ཆུ་གློག་
སོགས་འཛུགས་སྐྲུན་བྱེད་དགོས་བྱུང་ཡོད་ལ། ཡང་དེང་རབས་ཅན་གྱི་སྒྲིག་ཆས་དེ་
དག་བཀོལ་སྤྱོད་བྱེད་པར་དེང་རབས་ཅན་གྱི་ཤེས་ལྡན་མི་སྣ་ངེས་པར་མཁོ་བས།
བཀའ་བློན་ཚོས་སྟག་བྲག་སྲིད་སྐྱོང་ལ་བོད་ནས་སློབ་གྲྭ་ཞིག་འཛུགས་དགོས་པའི་ཞུ་
ཡིག་ཕུལ་བ་རེད། དེར་སྟག་བྲག་གིས་ཀྱང་ནར་འགྱངས་མ་བྱས་པར་ཞུ་ཡིག་ལ་
ཆོག་མཆན་གནང་སྟེ1944ལོར་དེ་སྔོན་གྱི་རྒྱལ་རྩེའི་སློབ་གྲྭའི་དཔེ་དེབ་དང་རྒྱུ་
དངོས། སྒྲིག་ཆས་སོགས་ལྷ་སར་སྤར་ཞིང་གཞན་མི་འདང་བའི་མཁོ་དངོས་ཡོད་
ཚད་རྒྱ་གར་ནས་ཉོ་བསྒྲུབ་བྱས་ཏེ། བོད་ལ་མཚོན་ན་དེང་རབས་ཅན་གྱི་རྣམ་པ་
གསར་པས་ཁེངས་ཡོད་པའི་སློབ་གྲྭ་ཞིག་གཞི་ནས་གསར་འཛུགས་གནང་ཐུབ་སོང་
བ་རེད། སློབ་ཁྲིད་བྱེད་ཐབས་ཐད་ནས་སློབ་གྲྭ་འདིས་ཉིན་གཅིག་གི་ནང་བོད་
ཡིག་དང་དབྱིན་ཡིག་གཉིས་ཁྲིད་པར་བྱས་ཏེ་བོད་དབྱིན་སློབ་གསོ་མཉམ་འབྲེལ་
གྱིས་སྤེལ་བ་རེད། ག་ད་བ་ས་དང་། ན་གི་དང་
སློབ་གྲྭ་འདིར་ཁྱིམ་པ་དཔོན་རིགས་ཀྱི་བྱིས་པ་གསུམ་དང་མི་སེར་གྱི་བྱིས་པ་
- 103 -



མཐོ་སྒང་གི་སྐར་མདའི་འཆར་ནུབ།
བཅུ་བཅས་བསྡོམས་པས་སློབ་མ་བཅུ་གསུམ་ཡོད་པ་རེད། ། འདི་ན་མཉམ་འཇོག་
བྱེད་དགོས་ས་གཅིག་ཡོད་པ་ནི་སློབ་མ་འདི་དག་གི་ཁྲོད་ན་བླ་གྲྭ་དཔོན་རིགས་ཀྱི་
གཉེན་ཚན་གཅིག་ཀྱང་ཡོད་པ་མ་རེད། དེ་ཡང་བླ་གྲྭ་དཔོན་རིགས་ཚོས་བསམ་བློ་
གཏོང་བཞིན་པ་ནི། འདི་ལྟ་བུའི་དེང་རབས་ཅན་གྱི་སློབ་གསོས་སྐྱེད་སྲིང་བྱས་
པའི་མི་རབས་གསར་པའི་བསམ་བློར་ངེས་པར་དུ་འགྱུར་ལྡོག་འབྱུང་སྲིད།(དེ་སྔོན་གྱི་
ཚ་རོང་དང་ལུང་ཤར་སོགས་བཞིན）སྒོས་སུ་ཆོས་ཀྱི་ལྟ་བ་ལོག་པར་འགྱུར་བ་ཡིན་ན།
ན་གཞོན་དེ་ཚོ་མ་འོངས་པར་ཐོབ་དང་དབང་ཆའི་བདག་པོར་འགྱུར་དུས་བླ་གྲྭ་
དཔོན་རིགས་ཀྱི་རྒྱུ་འབྱོར་དབང་ཐང་ལ་ཉེན་ཁ་ཆེན་པོ་བཟོ་སྲིད། དེ་བས་མྱུར་
བར་ཐབས་བརྒྱ་ཇུས་སྟོང་སྒོས་སློབ་གྲྭ་དེ་མེད་པར་བཟོ་རྒྱུ་དེ་ག་རང་རེད། དེར
1945ལོའི་ཟླ་དང་པོར་སེ་འབྲས་གཙོ་བྱས་པའི་དགོན་སྡེ་སོ་སོའི་བླ་གྲྭའི་ཚོགས་
ཁག་གི་འཇིགས་སྐུལ་མ་བཟོད་པར་སྟག་བྲག་སྲིད་གཞུང་གིས་བཙུགས་ནས་ལོ་
འཁོར་གཅིག་ཙམ་ཡང་ལོངས་ཡོད་མེད་ཀྱི་སློབ་གྲྭ་འདིའི་སྒོ་གཏན་དུ་རྒྱག་དགོས་
པར་ཐུག་སོང་བ་རེད། བོད་ཀྱི་ཕྱི་འབྲེལ་ལས་ཁུངས་ནས་བོད་སྡོད་དབྱིན་གཞུང་
ལ་བརྡ་ཐོ་ཞིག་བཏང་བ་ཡང་ཧ་ཅང་སྟབས་བདེ་ཞིག་ཏུ་འདུག ཁོ་ཚོས“ ཤེས་
གསལ་ལྟར་ན། སྐྱ་སེར་མང་ཚོགས་ཀྱིས་སློབ་གྲྭ་འདི་ལ་སྡང་སེམས་དང་ངོ་རྒོལ་གྱི་
རྣམ་འགྱུར་འཛིན་པའི་རྒྱུ་མཚན་ནི། བསམ་བློ་ད་དུང་སྨིན་མེད་པའི་སློབ་ཕྲུག་
འདི་ཚོས་ཡིན་མིན་བདེན་རྫུན་གྱི་དབྱེ་བ་དགར་མི་ཐུབ་པས། མ་འོངས་པར་ཕ་
མེས་ནས་བརྒྱུད་འོངས་པའི་འཚོ་བའི་གོམས་གཤིས་དང་ཆོས་ལུགས་དད་པ་འགྱུར་
ཉེན་ལ་སེམས་འཁུར་བྱེད་པ་དེ་རེད”ཅེས་འཁོད་ཡོད་པ་རེད། ་་་་་
- 104 -



རང་གཤིས་གདུང་འབོད།
ལཱ་པ་བ་
དཔྱད་ཐུང་། ང་
བཙན་པོའི་དུས་སུ་མི་སྒེར་གྱི་གཉེན་ལམ་ལ་བརྟེན་ཏེ་ཁྱིམ་མཚེས་རྒྱལ་ཁབ་
བར་ལ་ཕྱི་འབྲེལ་ལམ་ལུགས་བཙུགས་ཤིང་། རྒྱལ་ཁབ་སོ་སོའི་ཤེས་ལྡན་མི་སྣ་གང་
མང་གདན་དྲངས་ཏེ་ཤེས་རིག་དང་ལག་རྩལ་སྣ་ཚོགས་སྦྱངས་ཏེ་བོད་སྤྱི་ཚོགས་དར་
རྒྱས་སུ་བཏང་བ་རེད། དེ་དུས་ཅིའི་ཕྱིར་ན་གཞོན་ཚོའི་འཚོ་བའི་གོམས་གཤིས་
འགྱུར་བར་དོགས་ཏེ་གཞན་གྱི་ཤེས་བྱ་ཡོན་ཏན་བསླབ་པར་སྔོན་འགོག་མ་བྱས་པ་
རེད། རྒྱ་གར་ནས་ནང་ཆོས་ཚུར་བླངས་ཤིང་མཁན་སློབ་ལོ་པཎ་བགྲང་གིས་མི་
ལངས་པ་སྤྱན་དྲངས་ཏེ་ཆོས་གཞུང་རྒྱ་ཆེན་པོ་བསྒྱུར་རྩོམ་གནང་དུས། ཡང་ཅིའི་
ཕྱིར་མི་རབས་གསར་པའི་ཆོས་ལུགས་དད་པ་སོགས་འགྱུར་བར་དོགས་ཏེ་གཞན་གྱི་
ཆོས་ལུགས་ལ་སྦྱོང་བ་བྱེད་པར་སྔོན་འགོག་མ་བྱས་པ་རེད། ཚོང་བ འི ་
བློ་འདི་ནི་ཆབ་སྲིད་ཀྱི་དཀྱེལ་ཡངས་པའི་བློ་ཁོག་དང་མིག་རྒྱང་མ་འདྲ་བས་
རེད། འདི་ནི་དཔྱོད་ཤེས་ཀྱི་བློ་གྲོས་དང་བསམ་བློའི་ཤོང་རྒྱ་མ་འདྲ་བས་རེད།
ལྔ། གདོད་མའི་བྱ་བྱེད།།
ན
1azz 1949ལོར་ཀྲུང་གོ་གུང་ཁྲན་ཏང་གིས་རྒྱལ་ཡོངས་རང་བཞིན་གྱི་རྒྱལ་ཁ་
ཆེན་པོ་ལེན་ལ་ཉེ་དུས། བོད་གཞུང་བཀའ་ཤག་གིས་ད་གཟོད་གློ་བུར་གཉིད་ལས་
སད་པ་ལྟར་བོད་དམག་གི་དྲག་ཆས་ལེགས་བཅོས་དང་བོད་དམག་དཔུང་ཧྲིལ་པོའི་
སྤུས་ཀ་ཇེ་ལེགས་སུ་གཏོང་བའི་གོམ་སྟབས་ཇེ་མགྱོགས་སུ་བཏང་བ་རེད། འོན་
།
ས་
105 -



མཐོ་སྒང་གི་སྐར་མདའི་འཆར་ནུབ།
ཀྱང་ལོ་དེའི་ཟླ་བཅུ་པའི་ཚེས་གཅིག་ཉིན་ཀྲུང་གོ་གུང་ཁྲན་ཏང་གིས་འགོ་ཁྲིད་པའི་
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་དབུ་བརྙེས་ཤིང་། དུས་རབས་ཉི་ཤུའི་ཀྲུང་
གོས་ཐེངས་དང་པོར་སྟོབས་དང་ ལྡན་པའི་མི་དམངས་སྲིད་གཞུང་བཙུགས་ཏེ་
མངའ་ཁོངས་དང་མཐའ་མཚམས་གཅིག་གྱུར་བྱེད་པའི་སྲིད་ཇུས་ལག་བསྟར་བྱེད་
མགོ་བརྩམས་པ་རེད། སྐབས་འདིར་དྲན་སྔ་ཡང་བསྒྲུབ་འཕྱིས་པའི་བོད་ཀྱི་ཆབ་
སྲིད་བཅོས་སྒྱུར་གྱི་བྱ་སྤྱོད་དེ་དག་ནི་ཇི་འདྲའི་དགོད་བྲོ་ལ་སྙིང་རྗེ་བ་ཞིག་རེད་ཨང་།
དུས་མཚུངས་སུ་སྐྱབས་མེད་མགོན་བྲལ་དང་ནུས་མེད་སྟོབས་ཞན་དུ་གྱུར་ཡོད་པའི་
བོད་གཞུང་གིས། དབྱིན་ཇི་དང་ཨ་རི་སོགས་ཀྱི་རྒྱབ་སྐྱོར་ཡོང་ཆེད་དང་གཞན་རྒྱ་
ནག་དང་བོད་དོན་གྲོས་ཞིབ་བྱེད་ཆེད་ཆེད་མངགས་གཞུང་ཚབ་སོ་སོ་རྒྱལ་ཁབ་དེ་
དག་ཏུ་གཏོང་རྒྱུ་ཐག་བཅད་པ་རེད། དེ་
འདི་ན་གཏམ་རྒྱུད་ཅིག་ཡོད་དེ། ཕྱི་འབྲེལ་མི་སྣ་སུ་ཞིག་རྒྱལ་ཁབ་གང་ལ་
གཏོང་རྒྱུའི་ཐད་ནས་བོད་གཞུང་བཀའ་ཤག་ནང་རྩོད་པ་ཆེན་པོ་ཤོར་འདུག དེ་
ཡང་ལོ་ན་བགྲེས་ཤིང་རྙིང་ཞེན་ཅན་གྱི་དཔོན་རིགས་དང་དགོན་སྡེ་སོ་སོའི་མཁན་པོ་
ཚོས། གཞུང་ཚབ་འདི་དག་གི་ལས་བགོས་དང་ཕྱི་སྐྱོད་ཐད་ཀར་བོད་ཆོས་སྲིད་
ཟུང་འབྲེལ་གྱི་མ་འོངས་ལས་དབང་ལ་འབྲེལ་བ་དམ་ཟབ་ཡོད་པས་ངེས་པར་དུ་
གཟབ་ནན་ངང་མོ་རྩིས་ཀྱིས་ཐག་གཅོད་བྱེད་དགོས་ཟེར། ཡང་གཞན་དེང་རབས་
ཀྱི་ལྟ་བ་དང་རང་དབང་གི་འདུ་ཤེས་ཅུང་ལྡན་པའི་ཁྱིམ་པ་དཔོན་རིགས། དཔེར་
ན་ང་ཕོད་སོགས་ཀྱིས་མི་རིགས་ཤིག་གི་ཤི་གསོན་ཆག་འཇིག་ལ་འབྲེལ་བ་ཡོད་པའི་
དོན་ཆེན་འདི་རྩེད་མོ་བཞིན་མོ་རྩིས་ཀྱིས་ཐག་གཅོད་བྱེད་མི་རུང་ཞེས་ཅི་ནུས་ཀྱིས་
- 106
-



རང་གཤིས་གདུང་འབོད། ང་
ངོ་རྒོལ་བྱས་པ་རེད། དེ་ཡང་ང་ཕོད་སོགས་ཀྱིས་བརྒྱ་ལ་མོ་རྩིས་ལ་བརྟེན་ཏེ་གཞུང་
ཚབ་ཕྱི་རུ་གཏོང་བ་ཡིན་ན། དབྱིན་སྐད་མི་ཤེས་པ་དང་ནུབ་ཕྱོགས་རྒྱལ་ཁབ་ལ་ཆ་
རྒྱུས་མེད་པའི་དཔོན་རིགས་དབྱིན་ཇི་དང་ཨ་རི་སོགས་སུ་བསྐྱོད་དགོས་པའི་མཇུག་
འབྲས་འབྱུང་སྲིད་ལ། ཡང་རྒྱ་སྐད་མི་གོ་ཞིང་རྒྱ་ནག་ལ་ཆ་རྒྱུས་མེད་པའི་དཔོན་
རིགས་རྒྱ་ནག་ ཏུ་བསྐྱོད་དགོས་པའི་མཇུག་འབྲས་ཀྱང་འབྱུང་སྲིད་པར་སེམས་
འཁུར་བྱེད་བཞིན་ཡོད་པ་རེད། དེར་ང་ཕོད་ཀྱིས་ཟུར་ཟ་དང་མཐོང་ཆུང་གི་རྣམ་
འགྱུར་གྱིས་་གལ་ཏེ་ཁྱོད་ཀྱིས་མོ་རྩིས་ལ་བརྟེན་ནས་རང་ཉིད་པོ་ཏ་ལའི་ཤར་ཕྱོགས་
ནས་སམ་ཡང་ན་ནུབ་ཕྱོགས་ནས་མར་ལྡིང་ན་འོས་འཚམ་ཡིན་མིན་ཤེས་འདོད་པ་
ཡིན་ན། དེ་གཉིས་ལས་གཅིག་ཁྱོད་ལ་ངེས་པར་འབབ་སྲིད་པ་ཁོ་ཐག་ཡིན”ཞེས་མོ་
རྩིས་ཇི་ལྟར་བྱས་ཀྱང་མཇུག་མཐར་དྲིས་ལན་ཞིག་ངེས་པར་ཡོད་སྲིད་ལ། གཙོ་བོ་
དྲིས་ལན་དེ་གནས་ལུགས་དང་མཐུན་པ་ཞིག་ཡིན་པའི་ངེས་པ་ཅི་ཡང་མེད་པ་བསྟན་
པ་རེད། འོན་ཀྱང་མཇུག་མཐར་ལོ་ངོ་སྟོང་གི་རིང་རྩམ་པ་ཟ་ཚུལ་ནས་ཕྱི་ས་ཁང་དུ་
བསྐྱོད་ཚུལ་བར་མོ་རྡེའུ་གཏོར་རྒྱུ་དང་རྩིས་གདན་འདིང་རྒྱུར་དགའ་བའི་མི་རིགས་
འདིའི་རྙིང་ཞེན་གྱི་ལྟ་བ་རྒྱལ་བར་གྱུར་པ་རེད། ་ ལྟ་
དཔྱད་ཐུང་། །
འུ་ཚོ་བོད་ཀྱི་མཐའ་འཁོར་དང་ཐག་ཉེར་བལྟས་ཏེ་ཡོང་ན། 1947ལོར་རྒྱ་
གར་དབྱིན་ཇིའི་བཙན་བཟུང་འོག་ནས་ཡར་ལངས་ཏེ་མི་རིགས་བཅིངས་འགྲོལ་ལ་
རྒྱལ་ ཁ་ ཐོབ་ སྟེ་ རང་ བཙན་ རང་ བདག་ གི་ སྲིད་ དབང༌ བཙུགས་ པ་ རེད།
ས 107 -



མཐོ་སྒང་གི་སྐར་མདའི་འཆར་ནུབ།
1949ལོར་ལོ་ངོ་བརྒྱད་ཀྱི་རི་འགོག་དམག་འཁྲུག་དང་ལོ་ངོ་གསུམ་གྱི་བཅིངས་
འགྲོལ་དམག་འཁྲུག་ལ་རྒྱལ་ཁ་ཐོབ་པའི་ཀྲུང་གོ་གུང་ཁྲན་ཏང་གིས། ཐེངས་དང་
པོར་མི་དམངས་དམངས་གཙོས་དབང་སྒྱུར་བྱེད་པའི་སྤྱི་ཚོགས་རིང་ལུགས་ཀྱི་རྒྱལ་
ཁབ་གསར་པ་བཙུགས་པ་རེད། འོན་ཀྱང་གཅིག་མཚུངས་ཀྱིས་དུས་རབས་ཉི་ཤུའི་
ལོ་རབས་བཞི་བཅུ་པའི་ནང་དུ། བཙན་པོའི་དུས་སུ་ངོམ་དུ་རུང་བའི་དཔའ་ལ་
གཏུམ་པའི་ཐུ་བྷོད་རྒྱལ་རབས་ཀྱི་རྒྱུད་འཛིན་མཁན་ཚོས། བོད་མི་རིགས་ཀྱི་ཤི་
གསོན་ཆག་འཇིག་ཐག་གཅོད་བྱེད་པའི་ཆབ་སྲིད་ཀྱི་གྲོས་མོལ་ཆེན་པོའི་མདུན་སར། །
གདོད་མའི་སྤྲ་མི་སྐོར་ཞིག་དང་འདྲ་བར་ད་དུང་ཇུ་ཐིག་གནམ་ལ་སྐོར་ཞིང་སྤོར་
ཐང་ས་ལ་བཏིང་ནས་རང་མགོ་རང་གིས་གཡོག་གིན་བསྡད་ཡོད་པ་རེད།
བདག་གིས་བཤད་འདོད་པ་ནི། འདི་ནི་འུ་ཚོས་རང་གི་མལ་སའི་འོག་ནས་
རང་ལ་དུར་ཁུང་བརྐོ་བ་ཡིན་ནམ། འདི་ནི་འུ་ཚོས་རང་གི་སྐ་རགས་བཀྲོལ་ཏེ་རང་
ལ་ལྕེབ་ཐག་བཟོ་བ་ཡིན་ནམ། གང་ལྟར་ཡང་འུ་ཚོས་འདི་ནི་ལོ་རྒྱུས་ཀྱི་ཀུ་རེ་ཡིན་
ཞེས་རང་ལ་སེམས་གསོ་ཕྲན་བུ་རེ་བྱེད་པའམ། ཡང་ན་འདི་ནི་ལས་དབང་གི་
བརྙས་བཅོས་རེད་ཅེས་གཞན་ལ་འཁང་ར་ཕྲན་བུ་རེ་བྱེད་ཀྱིན་སྡོད་པ་ལས་ཐབས་
གཞན་ཅི་མཆིས།
བ་ དྲུ ག མཇུག་མཐའི་སྟོན་མོ། དང་
ཆབ་མདོའི་དམག་འཁྲུག་སྐབས་སུ། ང་ཕོད་ཀྱི་སྐུ་སྲུང་དམག་དཔོན་མཚོ་
སྒོ་དང་བཀའ་ཤག་གི་སྐུ་སྲུང་དམག་དཔོན་ལྡོམ་རག་པ་གཉིས་ཀྱིས1950ལོའི་ཟླ་
- 108 -



རང་གཤིས་གདུང་འབོད།
།
10པའི་ཚེས5ཉིན་སྐུད་མེད་གློག་འཕྲིན་བརྒྱུད་དེ་ངག་ཐོག་གི་འབྲེལ་གཏུག་ཐེངས་
གཅིག་བྱས་ཡོད་པ་དེ་ནི་ནམ་ཡང་བརྗེད་མི་ཐུབ་པའི་དོན་དག་ཅིག་རེད། དེ་
དེ་ཡང་ཉིན་དེར་མཚོ་སྒོ(ཚ་རོང་སྐབས་ཀྱི་དམག་དཔོན་གཙོ་བོ་ཞིག)ཡིས་ལྡོམ་
རག་པར་“ཁྱོད་ཀྱིས་མཉམ་འཇོག་བྱེད་རོགས། ང་ཚོས་སྔ་མར་གློག་འཕྲིན་ཚ་པོ་
གསུམ་གསང་གྲངས་ཀྱི་ལམ་ནས་ལྷ་སའི་ཕྱོགས་སུ་བཏང་ཡང་འཕྲིན་ལན་ད་དུང་
འབྱོར་མ་བྱུང་། དོན་དངོས་དེ་གར་གནས་ཚུལ་ག་རེ་བྱུང་སོང་བ་རེད། ད་ལྟ་
དཀའ་ཚེགས་ཆེན་པོར་འཕྲད་ཡོད་པས་ང་ཚོར་མཚོན་ན་ཆུ་ཚོད་སྐར་ཆ་གང་ཡང་
ཆུད་ཟོས་སུ་གཏོང་རྒྱུ་མེད། ཁྱོད་ཚོས་ང་ཚོར་ལན་གནང་བ་མིན་ན་ང་ཚོས་ཅི་བྱེད།
དགོས་པ་ཡང་ཤེས་ཀྱི་མི་འདུག”ཅེས་གདོང་ནས་རྔུལ་ནག་བཞུར་གྱིན་བྲེལ་འཚུབ་
ངང་བརྗོད་འོང་བའི་ལན་དུ་ལྡོམ་རག་པ་འུ་ཐུག་པའི་ངང་སྐབས་འདི་ནི་བཀའ་
ཤག་གི་དཔོན་རིགས་ཚོའི་གླིང་ག་གཏོང་བའི་དུས་ཚོད་ཡིན་པས་ཁོ་ཚོ་ཚང་མ་གླིང་
ག་གཏོང་བར་ཕེབས་ཚར། ཁྱོད་ཚོས་བཏང་བའི་གློག་འཕྲིན་ད་ལྟ་བསྒྱུར་ཀློག་བྱེད་
བཞིན་ཡོད་ལ་ནང་དོན་ཧྲིལ་པོ་ལོན་རྗེས་ཁྱོད་ཚོར་ལན་གསལ་བོ་འདེབས་ངེས་
ཡིན”ཟེར། ནམ་རྒྱུན་སྤོ་ཁ་ཚ་ལ་སྐྲག་རྒྱུ་འཇིགས་རྒྱུ་མེད་པའི་དམག་དཔོན་མཚོ་
སྒོས་ཡིད་ལ་འཆར་དཀའ་བའི་སྐད་ཆ་དེ་དག་ཐོས་འཕྲལ། འཚིག་པ་གཏིང་ནས་
ཟོས་ཏེ་འདང་རྒྱག་དང་དོགས་སྣང་ཅི་ཡང་མེད་པར་དམོད་ཚིག་གི་ངག་འགྲོས་ཀྱིས
“ཁོ་ཚོས་གླིང་ག་གཏོང་རྒྱུར་ཕ་རོ་ཟ་རུ་ཆུགས། ང་ཚོས་འདི་ནས་འཆི་བ་སྲོག་དང་
བསྡོས་ནས་ཤི་འཐབ་རོ་འཐབ་བྱེད་དུས་ཁོ་ཚོས་ད་དུང་གླིང་གའམ་ཅི་ཞིག་གཏོང་
བའི་ཉོག་གཏམ་ལབ་ཀྱིན་འདུག”ཟེར་གྱིན་ཁོང་ཁྲོ་མ་བཟོད་པར་གློག་འཕྲིན་ཉན་
= 109 -



མཐོ་སྒང་གི་སྐར་མདའི་འཆར་ནུབ།
ཆས་ཀྱང་ཤུགས་ཀྱིས་ས་རུ་གཡུག་སོང་བ་རེད།
་་་་་་་་་
དང་དཔྱད་ཐུང་། ག་ད་བ་མ ་འགགས་
འདིར་བལྟས་ན་དབང་ཐང་གནམ་ལས་མཐོ་བའི་བླ་མའི་ཁབ་ སོ་མཇུག་
མཐར་བྱེ་མའི་རྡུལ་དུ་གྱུར་སོང་བ་དེ་ནི་ཇི་འདྲའི་གནས་ལུགས་དང་མཐུན་ཞིང་བྱ་
དངོས་འཕེལ་འགྱུར་གྱི་ཆོས་ཉིད་དང་ཡང་ཇི་འདྲའི་འཚམ་ཞིང་རན་པ་ཞིག་རེད་
ཨང་། ལྟོས་དང་། བོད་ཀྱི་དཔའ་རྒོད་ཚོས་གཡུལ་ས་ན་སྲོག་དམར་འབེན་ལ་
བཞག་སྟེ་ཁྱོད་ཤི་ང་གསོན་གྱི་འཛིང་ཁ་བཀྱེ་བའི་དུས། ང་ཚོའི་སྙིང་ཉེ་བའི་བཀའ་
ཤག་ད་དུང་ཆང་སེར་གྱི་མྱོས་པ་དང་གླུ་གར་གྱི་རྩེད་འཇོ། བཅུད་ལྡན་གྱི་ཟས་
རིགས་དང་ཡིད་འཕྲོག་གི་གཟབ་འཕྱོར། ལྗོན་ཤིང་ལོ་འདབ་བྱ་སྐད་བྱིའུ་གླུ་དང་
མཚེའུའི་རླབས་རིས་ངང་མོའི་གཤོག་གར་སོགས་ལྷ་ཡི་ལོངས་སྤྱོད་ན་བདེ་སྐྱིད་བག་
ཡངས་ངང་གནས་ཡོད་ཨང་། གལ་ཏེ་སྐབས་འདིར་མེ་སྟག་ཟི་ར་འཕྲོ་བའི་སྒྲོགས་
མདེལ་ཆེན་པོ་ཞིག་དྭངས་མོ་ནམ་མཁའི་ངོས་ནས་གློ་བུར་རྐང་པའི་འཁྲིས་སུ་ལྷུང་
ཡོང་བ་ཡིན་ན། འུ་ཚོ་བོད་ཀྱི་གངས་སེང་དཀར་མོའི་རྒྱུད་པ་འདི་དག་ལ་རི་བོང་
ཅལ་འདྲོགས་ལྟ་བུའི་བཟོ་ལྟ་སྙིང་རྗེ་བོ་རེ་ཐོན་རྒྱུ་ཡོད་དམ། -
ཁ་ལོ་པཎ2 1
བདུན། དགོད་བྲོའི་བཟོ་ལྟ།
ལ: ཆབ་མདོ་ཤོར་རྗེས་ཆབ་མདོའི་སྤྱི་དཔོན་ང་ཕོད་ཀྱིས་མགོ་ཆད་མཇུག་ལྡུམ་དུ་
གྱུར་ཡོད་པའི་བོད་དཔོན་དམག་ལྷག་འཕྲོ་སྐོར་ཞིག་ཁྲིད་དེ་ཕ་རོལ་པོ་ལ་འགོ་
- 110 -



རང་གཤིས་གདུང་འབོད། །
འདོགས་ཞུ་བར་ཕྱིན། ཁོ་ཚོས་དང་ཐོག་ཤིང་ལང་ཞིག་ཁྱེར་ཡོང་སྟེ་འགོ་བཏགས་
ཟིན་པ་མཚོན་བསམ་ཡང་ཕ་རོལ་པོས་དེའི་ཧ་མ་གོ་བར་བླངས་སོང་བ་རེད། ཟུར་
ཟའི་བྲོ་བ་ལྡན་པ་ཞིག་ལ། སྐབས་འདིར་ང་ཕོད་སོགས་ ཀྱིས་རང་ཉིད་དམག་
ཡོངས་སུ་ཕམ་པ་ཁས་ལེན་གཙང་མ་བྱས་པ་མཚོན་པར་ནུས་པའི་རྟགས་གཞན་གང་
ཡང་སྟོན་རྒྱུ་མ་རྙེད་པར། དེ་ལྟར་སྒྲོ་སྤུ་བལ་ཟིན་པའི་བྱིའུ་དམར་འབྱར་ཞིག་དང་
མཚུངས་པར་ཉམ་ཆུང་དང་རང་ཚུགས་ཤོར་བའི་ངང་རེ་ཞིག་དེ་གར་ཅི་བྱ་གཏོལ་
མེད་ངང་ལུས་སོང་བ་རེད། སྐབས་འདིར་ཕ་རོལ་པོས་ཟུར་ཟའི་ཧབ་ཆ་བརྒྱབ་
ཡོད་དམ། ཡང་ན་ཕས་རྒོལ་ལ་མཇུག་མཐའི་ཁ་ངོ་ཙམ་པོ་སྟེར་ཕྱིར་ཁ་རྒྱབ་ལ་
གཅུས་ཏེ་ལྐོག་ནས་འུ་ཚོར་ཁོང་དགོད་ལྷུག་ལྷུག་བྱས་ཡོད་དམ།
དཔྱད་ཐུང་། །
1:|: ལར་དམག་གི་རྒྱལ་ཕམ་ནི་དམག་དོན་ལོ་རྒྱུས་ཁྲོད་ཀྱི་རྒྱུན་ལྡན་གྱི་དོན་ཞིག་
རེད། དེ་བས་མི་ཤི་རྟ་འགྱེལ་གྱི་ལོ་རྒྱུས་འགན་ཤོར་དེ་མི་གཅིག་གམ་ཚོགས་པ་
གཅིག་གི་ཕྲག་ལ་འདེད་པ་ཡིན་ན་དེ་ནི་ཧ་ཅང་དོན་སྙིང་མེད་པའི་བྱ་བ་ཞིག་རེད།
འོན་ཏེ་དཔའ་རྒོད་ཅིག་ཡིན་ན་གཙུག་གི་ཀ་ལི་ཁོར་མ་རྨོག་གི་དར་འཕྲུ་དང་ལྷན་དུ་
ཕས་རྒོལ་གྱི་ནོམ་དུ་འཆོར་དུས་ཀྱང་དཔའ་བོའི་གཟི་ཉམས་མི་འཆོར་བ་ཞིག་རེད།
འུ་ཚོས་དེ་ཙམ་མི་ནུས་ཀྱང་འདི་ལྟར་རྟ་ཆད་སྒ་ཆག གྲི་ལྷུང་མདུད་འདུད་ཀྱི་ངང་
གཞན་གྱི་མཆན་འོག་ཏུ་འཛུལ་དགོས་རུང་། བུ་ཕོའི་རུས་པ་ཡི་སྲ་མཁྲེགས་ད་དུང་
ཡང་སྲུང་སྟེ་ང་རྒྱལ་གྱི་མགོ་བོ་ཐུར་དུ་མ་དུད་ན་ཆོག་ལ། སྲ་མཁྲེགས་ཀྱི་སྒལ་ཚིགས་
- 111
-



མཐོ་སྒང་གི་སྐར་མདའི་འཆར་ནུབ།
ཀྱང་ད་དུང་དྲང་མོར་དགྱེས་ཏེ་བསྡད་ཆོག་པ་ཞིག་རེད། དེ་ཙམ་ཡང་མི་ནུས་ན་འུ་
ཚོས་དུས་ཟིང་ཁྲོད་ཀྱི་དཔེ་ཆ་པ་ཉམ་ཆུང་ཞིག་དང་འདྲ་བར་སྐྱེ་འཆིའི་གནས་ལུགས་
ལ་རྟོགས་པ་ཟབ་མོ་ཡོད་མདོག་གིས་དཔའ་བོའི་སྙན་ཚིག་འགའ་གྱེར་ཡོང་སྟེ་རང་གི་
ལྷོག་ལྷོག་སྙིང་གི་ལུག་ཆུང་ཅི་ནུས་ཀྱིས་མར་གནོན་ཨེ་ཐུབ་ལ་བལྟས་ཀྱང་ཆོག དེ་
ཙམ་ཡང་མི་ནུས་པར་སྟོབས་དང་ལྡན་པའི་ཕས་རྒོལ་གྱི་མདུན་ནས་ཨ་ཙ་རj» #)
ལྟ་བུའི་བཟོ་ལྟ་དགོད་བྲོ་བ་འདི་འདྲ་ཤོར་བ་ཡིན་ན། ཐོག་མར་རང་གིས་རང་ལ་གུ་
ཡངས་ཇི་ལྟར་གཏོང་བའི་ཕྱོགས་ལ་ཡང་ཕལ་ཆེར་དུས་ཡུན་རིང་པོ་ཞིག་ལ་བསམ་བློ་
གཏོང་དགོས་རྒྱུ་རེད། ། དམ་པ ་་་་ ::་བ་ མོ་
ས་ར་བའི་གནས་བབ་
གས
ལ་བ་དག་ལ་འདུ་བས་འཚོལ་བ་ན་སྐྱོ་བ་
- 112 -



ཤིང་རང་གཤིས་གདུང་འབོད། གུ་པ་
“ང་གཉིད་པའི་མཐའ་མར་སད་རྒྱུ་ཡིན”ཡང་ན་
“ང་སྡེ་ཆེན་འདི་ཡི་བདག་པོ་ཡིན”
- བོད་ཀྱི་མུ་འབྲེལ་དགོད་སྒྲུང་བརྙན་འཕྲིན་ཟློས་གར《མོ་སྟོན་ཕག་མགོ》གླེང་བ།
༡་མལ་ལྟས་ངན་རུམ་ལ་བཅུག་ན། ང་ཀར་ཟླ་༡
» ། :: རྔ་མི་མཆན་ནས་འཇུར་འོང་། མ་བསླད་དུ་བྱ་བ་བ མནཾ མན་ དུ ་ཡིན་པ་
ཀྱིས་བོ ད་ཀྱི་གཏམ་དཔེ། དེ་
ག་ང་གཉིས་ གླེ ང་སློང་བ། :: དཀྑ།
སྟེས་དབང་གི་ཆ་འདྲེས་ཡོད་མོད། དོགས་དཔྱོད་ཀྱི་ཚོར་ཤེས་སྐྱེན་པོ་ཞིག་
གིས། བཞད་གར《རྒྱན་གོས》བརྒྱུད་ཕྱི་ལོར་བོད་ནས་སྐྱེ་ཁམས་སྲུང་སྐྱོང་ལ་
དམིགས་ཏེ་སྤེལ་བའི་“སྲམ་སྲེག་ལས་འགུལ”ལ་སྔོན་བརྡ་གཟུ་མོ་ཞིག་བརྒྱབ་ཡོད་
པར་བལྟས་ན། ཞི་བདེ་ཉི་མའི་མིག་ལ་མི་མཛེས་པའི་ར་སོ་ཁ་གང་མ་དེ། བོད་ཀྱི
“གསེར་ སོ” “བ་ སོ” དག་དང་འདྲ་བར་རང་གི་ཁེ་ཕན་ཁོ་ན་བསྒྲུབ་དུས་མ་
གཏོགས་བྱི་ལའི་སྡེར་མོ་བཞིན་ཤ་གསེང་སྐྱི་གསེབ་ཏུ་མི་མངོན་པར་སྦས་ ཤིང་
འཁུམས་ཏེ་ཡོད་པ་ཞིག་མིན་པར་མ་ཟད། དེ་ལས་ལྡོག་སྟེ་ནམ་རྒྱུན“ངོ་ཚ་རྒྱུ་མེད་
པར”དཀར་སེང་སེང་ཕྱི་རུ་མངོན་འོང་སྟེ་བོད་གནའ་བོའི་གྱོང་གཤིས་རྡོ་ལོག་འདྲ་
བའི་སྒང་ལ་མགོ་ན་རུང་སོ་ཤད་རྒྱག་གིན་འདུག་
- 113



སང་གཉིད་པའི་མཐའ་མར་སད་རྒྱུ་ཡིན”ཡང་ན་“ང་སྡེ་ཆེན་འདི་ཡི་བདག་པོ་ཡིན”
ན་ནིང་དོ་ཚིགས་ལ་ཡང་ཁོས་ར་སོ་སྐག་སྐག་བོད་ཀྱི་གློག་བརྙན་དང་བརྙན་
འཕྲིན་འཆའ་བཞིན་འདུག འཆས་པའི་མི་ཚད་བོད་ཀྱི་དར་ཀ་མའི་ལས་རིགས་
གསར་པ་འདི་ལ་སོ་རྗེས་སེན་ཤུལ་མི་ཉུང་བ་ཞིག་བཞག་འདུག དེ་བས་ཞི་བདེ་ཉི་
མའི་མི་བདེ་བའི་ར་སོ་དེ་བུ་མོ་ཚོའི་བློར་འབབ་དཀའ་རུང་བོད་རྙིང་སྲོལ་སྤྱི་ཚོགས་
ཀྱི་གོ་གྱོང་འདྲད་སྤྱད་ལ་བཞེངས་བཞག་འདུག །
ལྟ་ དེ་ཡང་ཁོའི་ན་ནིང་གི་བརྙན་འཕྲིན་ཟློས་གར《བྱི་རུའི་སྐེ་རྒྱན》གྱིས་མི་
གཤིས་ཀྱི་བརྣབ་སེམས་དང་བྱམས་སེམས་བར་གྱི་འགལ་འདུ་བརྗོད་པ་ཡིན་ན། དོ་
ཚིགས་ཀྱི་མུ་འབྲེལ་དགོད་སྒྲུང་བརྙན་འཕྲིན་ཟློས་གར《མོ་སྟོན་ཕག་མགོ》ཡིས་མིའི་
ཀུན་གཞིའི་ངོས་ཀྱི་གཡོ་རྫུན་དང་དྲང་བདེན་བར་གྱི་གདོང་ཐུག་གླེང་གིན་འདུག །
བརྣབ་སེམས་དང་གཡོ་རྫུན་ཡིན་ནའང་འདྲ། བྱམས་ སེམས་ དང་ དྲང་
བདེན་ཡིན་ནའང་འདྲ། ཚང་མ་མིའི་ཚེ་སྲོག་གི་གནས་སྟངས་རེ་རེ་རེད། གཙོ་བོ་
འུ་ཚོས་འདི་ལྟ་བུའི་བསམ་བློའི་རྟོགས་སད་ཅིག་མཚོན་པར་ནུས་པའི་གློག་བརྙན་
འཕྲིན་དང་། གཞན་ཡང་རྩོམ་རིག་སྒྱུ་རྩལ་སོགས་བརྒྱུད་སང་ཉིན་གྱི་འཚོ་ཚིས་ལ་
བསམ་གཞིག་ཞིབ་མོར་གཏོང་རྒྱུ་དེ་རེད། སྐད་ཆ་དྲང་མོར་ཤོད་རྒྱུ་དེ་རེད།
1:|: : 《མོ་སྟོན་ཕག་མགོ》ནི་གནའ་བོའི་རྒྱ་གར་གྱི་སློབ་དཔོན་ཀླུ་སྒྲུབ་ཀྱིས་དུས་
རབས་ལྔ་པ་ཙམ་ལ་རྩོམ་གནང་མཛད་པའི《རོ་ལངས་གསེར་འགྱུར་གྱི་ཆོས་སྒྲུང་
ཉེར་གཅིག》ཅེས་པའི་ནང་ཚན་གནའ་གཏམ་ཞིག་རེད། སློབ་དཔོན་འདིས་འདི་
ལྟ་བུའི་གནའ་གཏམ་ཞིག་རྩོམ་འབྲི་གནང་དོན་ཡང་ཕལ་ཆེར་སྐབས་དེའི་རྒྱ་གར་སྤྱི་
ཚོགས་ཁྲོད་ཀྱི་མོ་རྩིས་སོགས་ཀྱིས་མང་ཚོགས་ལ་མགོ་སྐོར་གཏོང་བའི་སྤྱོད་ངན་དག་
- 114 -



1:|:ཀྱི་ ར ང་གཤིས་གདུང་འབོད། གུ་བསྐྱེ1:|:
ལ་མཚང་འབྱིན་དང་ཟུར་ཟ་བྱེད་འདོད་པ་ཡིན་སྲིད། འོན་ཏེ་མི་ལོ་ཉིས་སྟོང་ལྷག་
འདས་ཀྱང་མིའི་རིགས་ཀྱི་གདོད་མའི་བྱ་སྤྱོད་འདི་དག དེ་རིང་གི་བོད་སྤྱི་ཚོགས་
ལ་སྦྱར་ཏེ་བཤད་ན་ད་དུང་ཡང་བྱ་ཁྭ་ཏའི་མིག་ལ་ཆུར་བ་བཞིན་འཚམ་ཞིང་རན་
པར་བབས་བསྡད་ཡོད་པ་སུ་ཞིག་གི་རྣར་འགྲོ། །
དེ་བས་ན་འཁྲབ་གཞུང་འདི་འདྲ་ཞིག་བདམས་པ་ནི་རྟུག་པའི་སྦོམ་ཕྲའི་ཚུན་
ཆོད་ལ་ལྷ་མོ་རྩིས་གསུམ་བརྡར་རྒྱུར་དགའ་བའི་འུ་ཅག་བོད་མི་རིགས་ལ་མཚོན་ན།
ལོ་བརྒྱའི་ལྷམ་ཀླད་རྙིང་པའི་ནང་མཚང་ཕྱིར་སྔོག་པ་དང་འདྲ་ལ། དེ་ཡང་རྐང་
རུལ་གཙང་མར་བཀྲུས་ཏེ་ནང་དུ་བདུག་སྤོས་འདྲེན་རྒྱུ་ནི་ད་དུང་ལོ་ཟླ་རིང་མོ་ཞིག་
ལ་བསྒྲུབ་དགོས་པའི་ལས་ཀ་ཆེན་པོ་ཞིག་རེད། གཙོ་བོ་ནི་འདི་ལྟ་བུའི་འུ་ཚོའི་སྤྱི་
ཚོགས་ཁྲོད་ཀྱི་ངན་མཚང་དག་ཁ་ཚ་དགོས་གཏུག་སྒོས་གླེང་འོང་བ་དེ་རེད།
: ཅུ ་བ་ན་སྐད་ཆ། | བླང་བྱ་
སྐད་ཆ་དང་ཡི་གེར་འབྲེལ་བའི་འཁྲབ་སྟོན་སྒྱུ་རྩལ་ཞིག་ཡིན་ཕྱིན། ཡི་གེ་
ལས་འཕེལ་ཏེ་འོང་བའི་ངག་གི་ཕྲེང་བའམ་སྐད་ཆའི་སྨྲ་རྗོད་ནི་སྒྱུ་རྩལ་དེའི་སྲོག་གི་
ཀ་བར་འགྱུར་འོས་པ་ཞིག་རེད། གླུ་གཞས་ཤིག་ཡིན་ན་གླུ་ཚིག ཟློས་གར་ཞིག་
ཡིན་ན་འཁྲབ་ཚིག(%81) ཁ་ཤགས་དང་བཞད་གར་ལྟ་བུ་ཞིག་ཡིན་ན་ཡང་གསོན་
ཉམས་ལྡན་པའི་སྐད་ཆས་མ་ལོངས་ན་རྐང་འཁྲབ་ལག་གཡུག་ཤ་འཛུམ་སྐྱི་གཉེར་ཇི་
ལྟར་བྱས་རུང་དེ་ནི་རྫོབ་མདོག(# #n)སྟོན་པའམ། གླེན་འཁྲབ(*)རྒྱག་པ།
ཡང་ན་བཙན་གྱིས་དགོད་ཁ་སློང་བེ(3& སྣ)ཙམ་ལས་དོན་གྱི་དགོད་སྒྲུང( 4 60) སྒྱུ་
- 115 -



“ང་གཉིད་པའི་མཐའ་མར་སད་རྒྱུ་ཡིན”ཡང་ནང་སྡེ་ཆེན་འདི་ཡི་བདག་པོ་ཡིན''
རྩལ་ལམ་དགོད་སྤྲོའི(ཚ) སྒྱུ་རྩལ་ཅིག་ཏུ་འགྱུར་མི་ཐུབ་པ་རེད། གློག་བརྙན་
དང་བརྙན་འཕྲིན་ལྟ་བུར་མཚོན་ན་ཡང་སྐད་ཆའི་ལབ་གླེང་གིས་མ་ཁྱོགས་ན་དེ་ནི་
རྒྱལ་བུས་ཕུད་ཟིན་པའི་བྱ་ཤུབ”དེ་དང་ཁྱད་པར་ཡོད་པ་མ་རེད། ང ་ལ་གླུ་
བདག་ལ་ལྟ་ཚུལ་འདི་འདྲ་བ་ཞིག་སྔ་མོ་ནས་ཆགས་ཡོད། ཞི་བདེ་ཉི་མའི་
བཞད་གར་ལ་མཚོན་ན་ཡང་དངོས་ཡོད་སྤྱི་ཚོགས་ཀྱི་ངན་མཚང་དམར་བཤུ་རྒྱག་
པར་ནུས་པའི་རྒྱུ་ཆ་མང་པོ་ཞིག་འཚོལ་སྡུད་བྱེད་ཐུབ་འདུག་ལ། ད་དུང་ཕུང་བོའི་
སྐད་བརྡ( , )ཡང་ཕུན་སུམ་ཚོགས་པོ་ཐོན་གྱིན་འདུག འོན་ཀྱང་གཅིག་
མཚུངས་ཀྱི་ཞན་ཆ་གཡོལ་དུ་མི་རུང་བ་ཞིག་ཡོད་པ་ནི་སྐད་ཆ་རེད། ཁོའི་སྐད་ཆ་ལ་
ཞིབ་ཆ་ཐོན་ཀི་མི་འདུག ཡང་ན་ཁོས་སྐད་ཆར་ཞུན་བརྡར་ཆོད་ཀྱི་མི་འདུག
《མོ་སྟོན་ཕག་མགོ》ལ་མཚོན་ན་ཡང་སྐད་ཆ་མི་ཉུང་བ་ཞིག་རྩིང་ཞིང་རགས་པར་
འདུག ཐ་ན་གོ་རིམ་ཉོག་ཅིང་ནང་དོན་ཉོབ་པར་གྱུར་ཡོད་པའི་ཆ་ཡང་མི་ཉུང་བ་
ཞིག་འདུག དཔེར་ན“ཕག་ལོ”ཡིས་མ་ཎི་ཁང་གི་རྒན་རྒོན་ཚོར་ཁོས་རི་དྭགས་
བཤོར་ཚུལ་འུད་ཤོབ་རྒྱག་དུས་ཀྱི་སྐད་ཆ་དེ་དག་ལྟ་བུ་རེད། དེ་བས་འཚོ་བའི་རང་
བཞིན་སྤྱིར་བཏང་བའི་ངོས་ཀྱི་སྐད་ཆ་དེ་སྒྱུ་རྩལ་གྱི་མཐོ་ཚད་ཅིག་ཏུ་བསླེབ་དགོས་
ན་ཅིས་ཀྱང་དཀའ་ངལ་ལ་མི་འཛེམ་པར་བློ་དང་རིག་པས་བསྲེག་བཅད་བརྡར་
གསུམ་བྱེད་དགོས་རྒྱུ་རེད་སྙམ། འཁྲབ་སྟོན་གྱི་སྐད་ཆའི་ཆ་ནས་སྨན་བླ་སྐྱབས་ཀྱི་
སྐད་ཆ་དག་དངོས་གནས་བཞུ་སྦྱང་བྱས་པའི་གསེར་ལྟར་ལྷད་སྐྱོན་འདྲེས་པ་ཧ་ཅང་
© རྒྱུལ་བུ་ཞིག་རྐྱེན་དུ་མའི་དབང་གིས་ཉིན་མོར་བྱ་ཡི་པགས་ཤུབ་ཅིག་ཏུ་འཛུལ་ཏེ་འདུག་དགོས་ལ།
མཚན་མོ་ལྷགས་ཡོང་ཚེ་ད་གཟོད་བྱ་ཤུབ་དེ་ལས་ཕྱིར་བུད་ཡོང་ཆོག་པའི《མི་རོ་རྩེ་སྒྲུང》ནང་གི་སྒྲུང་ཞིག
- 116 -



རྒྱ་དཀརང་གཤིས་གདུང་འབོད། ས་
།
ཉུང་ཉུང་རེད། དེ་བས་དམངས་ཁྲོད་ནས་ཀྱང་སྨན་བླ་སྐྱབས་ལ་ཉན་རྒྱུ་དང་ཞི་
བདེ་ཉི་མར་ལྟ་རྒྱུ་ཡོད་ཅེས་པ་ལྟ་བུའི་སྐད་ཆ་ཡང་བྱུང་བ་རེད། སྤྱོད་རྒྱས་ཤུག་
འཁྲབ་སྟོན། གྲོ་བ་བྱུང་
ཞི་བདེ་ཉི་མ་ཁོ་དགོད་སྒྲུང་འཁྲབ་སྟོན་མཁན་ཞིག་ཡིན་པའི་ཆ་ནས་ཁོའི་
འཁྲབ་སྟོན་སྒྱུ་ རྩལ་གྱི་ཁྱད་ཆོས་དེ “མོ་སྟོན་ཕག་མགོ” ཡི་དགོད་བྲོ་བའི་ཉམས་
འགྱུར་གྱི་ཁམས་དང་གཤིས་ཀར་མཐུན་ཏེ་ཡོད་པ་ཞིག་རེད། ཕག་པ་བཞིན་ཁྱིམ་
དུ་ཉལ་ཏེ་སྡོད་པའི་ལེ་ལོ་དང་སྒྱིད་ལུག ཡར་ལངས་དུས་ཀྱང་ལས་ཀ་མི་ལས་པར་
འུད་ཤོབ་སྟོང་ལབ་རྒྱག་རྒྱུར་དགའ་བ། ཆུང་མའི་སྡུན་གྱི་ང་རྒྱལ་དང་རང་རློམ་
ཕྲན་བུ། སྟབས་འགྲིག་ཚེ་གཞན་ལ་མགོ་སྐོར་གཏོང་རྒྱུར་ཐེ་ཚོམ་མེད་པའི་གཡོ་སྒྱུ།
ཉེན་ཁའི་འགག་རྩར་འཕྲད་དུས་ཀྱི་སྡར་མ་སྙིང་ཆུང་། སྒོས་སུ་མཐར་རང་སྐྱོན་
ངོས་ལེན་བྱེད་པའི་སྤོབས་པ་དང་རྟོགས་སད། ཕན་ཚུན་འགལ་འདུ་དང་ཕན་ཚུན་
སྐྱོར་འདེགས་ཀྱི་ཚུལ་དུ་ཡོད་པའི་རྙོག་འཛིང་ཆེ་ལ་ཕུན་སུམ་ཚོགས་པའི་གཤིས་ཀ་
འདི་དག ཞི་བདེ་ཉི་མའི་ཉམས་སྤྲོ་ལ་དགོད་ཁ་སློང་བའི་འཁྲབ་སྟོན་བྱང་ཆ་དོད་
པོ་དག་བརྒྱུད། ཤ་ཁྲག་གདོས་བཅས་དང་དགའ་སྐྱོ་ཆགས་སྡང་བསྣོལ་མར་ཡོད་
པའི་“མོ་སྟོན་ཕག་མགོ”ཡི་གསོན་ཉམས་ལྡན་པའི་སྣང་བརྙན་དུ་སློང་སྐྲུན་དང་
གསར་བཞེངས་བྱས་པར་ལེགས་འགྲུབ་མི་ཆུང་བ་བྱུང་འདུག ་ ཀྱང་།
གཞན་མི་སྣ་གཙོ་བོ་གཉིས་པ་“སྒྲོལ་མ”ཡང་བོད་སྲོལ་རྒྱུན་རིག་གནས་ཀྱིས་
བསྐྱེད་པའི་བོད་རིགས་བུད་མེད་ཀྱི་དཔེར་མཚོན་ཅན་གྱི་སྣང་བརྙན་ཏེ་ལས་ལ་
117
-



“ང་གཉིད་པའི་མཐའ་མར་སད་རྒྱུ་ཡིན”ཡང་ན་“ང་སྡེ་ཆེན་འདི་ཡི་བདག་པོ་ཡིན”
བརྩོན་ཞིང་ལེ་བདའ་མེད་པ། གཤིས་རྒྱུད་དྲང་ལ་ངང་རྒྱུད་འཇམ་པ་ཞིག་ཏུ་འབྲི་
བཞེངས་བྱས་པ་འཁྱོངས་འདུག འོན་ཀྱང་ཏག་ཏག་བོད་ཀྱི་བུད་མེད་ཚོའི་སྡུག་ཁ་
རུ་མི་འབྱིན་ཁོག་ཏུ་གནོན་པའི་གཡུང་མོ་ལུག་གཤིས་སམ་བྲན་གཤིས་འདིས། ཕ་
རྒྱུད་སྤྱི་ཚོགས་ནས་བཟུང་སྟེ་མ་ཡལ་བར་ཡོད་པའི་བོད་ཀྱི་ཕོ་མཆོག་མོ་དམན་གྱི་
སྲོལ་རྒྱུན་ལྟ་བ་དུག་གི་ཚེར་ཕུང་ལྟ་བུ་འདི་ལ་རྩ་བ་ཚུགས་སའི་ཞིང་ས་དང་རྩེ་མོ་རྒྱས་
སའི་ནམ་མཁའ་ཞིག བསམ་བཞིན་དང་བསམ་བཞིན་མ་ཡིན་པའི་ངང་ནས་མཁོ་
འདོན་བྱས་ཚར་ཡོད་པ་ཞིག་རེད། དེ་བས་ན་བདག་གིས་བལྟས་ན་བརྙན་འཕྲིན་
ཟློས་གར་འདིའི་ཁྲོད་ཀྱི་མི་སྣ་གཙོ་བོ་གཉིས་པ“སྒྲོལ་མ”ནི་ཇི་འདྲའི་གཞུང་དྲང་
གཤིས་ཡག་་མ་གླེན་གོང་མ”@ཞིག་ཡིན་རུང་། གཡོ་རྫུན་མོ་ཡི་འཁོར་ལོ་ཚད་མེད་
དུ་བསྐོར་ཏེ་གཞན་ལ་མགོ་གཡོག་མགོ་སྐོར་གཏོང་བའི་སྤྱོད་ངན་དག་ཡོངས་སུ་
མཐོང་རྗེས། ཁོ་མོ་མ་མཐར་ཡང་ཁྲེལ་དང་ངོ་ཚའམ་ལས་དང་རྒྱུ་འབྲས་སྲུང་ཕྱིར་
ཚེ་གང་བོར་ཚིག་ལན་གཅིག་ཀྱང་སློག་མྱོང་མེད་པའི“ཁྱོ་ག”ཡིན་རུང་དེའི་གདོང་
ལ་དཔའ་ངར་གྱིས་འགྲེང་འོང་སྟེ། སྡེ་མི་གཞན་དང་མཉམ་དུ་ཁོར་སྐྱོན་བརྗོད་
ནན་མོ་བྱེད་པའི་བརྙན་ངོས་བཀོད་སྒྲིག་བྱེད་པ་ཡིན་ན་ད་གཟོད་བརྙན་འཕྲིན་ཧྲིལ་
པོའི་་རྟོགས་སད”ཀྱི་དམིགས་གཞི་དང་ཡང་འཚམ་པ་ཞིག་རེད་ལ། དེ་མིན་
མཇུག་མཐར་རང་གི་ཁྱོ་ག”དེ་གཞན་ལ་མགོ་སྐོར་གཏོང་མཁན་ཞིག་ཡིན་པ་ཤེས་
བཞིན་དུ་ད་དུང་དེའི་ཚབ་ཏུ་མང་ཚོགས་ལ་ཞུ་བ་གུ་ཡངས་སློང་མཁན་ཞིག་ཡིན་ན།
གྱ བོད་ཀྱི་གཏམ་དཔེ་ཞིག་སྟེ་བུ་ཞིག་ཡིན་ན་མ་སྨྱོས་གོང་མ་དང་བུ་མོ་ཞིག་ཡིན་ན་མ་གླེན་གོང་མ་ཡིན་
དགོས་ཟེར།
- 118



བརང་གཤིས་གདུང་འབོད། སྤུ་མ་ནི་བལ་
་་སྒྲོལ་མ”མོ་ཡང་མོ་སྟོན་ཕག་མགོ”ཡི་ཕྱོགས་གཏོགས(a རྨ)མི་སྣ་ཞིག་ཏུ་མི་
འགྱུར་བའི་ངེས་པ་ཡང་མེད། ལྷག་པར་དུ་འདིས་ནི་ཁོ་མོའི་སྔོན་གྱི་གཤིས་འཇམ་
གཞུང་བཟང་དར་དཀར་ཡུག་གཅིག་འདྲ་བའི་སྣང་བརྙན་དེ་མི་འདོད་བཞིན་དུ་དྲི་
མ་ར་རི་ཡིས་ལྷད་འགྲོ་སྙམ། དོན་བཞི་ |
1:
བརྣམནན་
བརྙན་འཕྲིན་ཟློས་གར་འདིའི་བརྙན་ངོས་ཕབ་ལེན་གྱི་ཆ་ནས། དེའི་ཁ་
དོག་གི་རིམ་པ་དང་ཚོན་མདངས་ཀྱི་བར་ཐག ད་དུང་བྱ་དངོས་གཙོ་ཕལ་གྱི་གོ་
རིམ། རྒྱབ་ལྗོངས་དང་བརྗོད་གཞི་གཙོ་བོའི་བར་གྱི་སྙོམ་འགྲིག་སོགས་ལ་རང་བྱུང་
བབ་ཆགས་ཀྱི་བྲོ་བ་སྟུག་པོར་ཡོད་པས་མིའི་བློ་ངོར་མཛེས་པའི་རྟོག་ཡུལ་མི་ཉུང་བ་
ཞིག་སློང་སྐྲུན་བྱེད་ཐུབ། བདག་གིས་བལྟས་ན་འདི་ནི་འཕྲུལ་ཆས་དང་གློག་རྡུལ་
གྱི་ལག་རྩལ་གྱིས་བཟོས་པའི་མཐོང་ཚོར་སྒྱུ་རྩལ(ze: ༧)ཙམ་དུ་མ་ཟད། དེ་
བས་ཀྱང་འདི་ལྟའི་གནས་བབ་འོག་གི་བོད་སྤྱི་ཚོགས་རིག་གནས་ཀྱི་བསྡུས་གཟུགས་
རེ་རེ་ཕྱིར་མངོན་བྱེད་ཐུབ་པའི་སྒྱུ་རྩལ་གྱི་མིག་རྒྱང་ཞིག་དང་མཛེས་དཔྱོད་ཀྱི་རིན་
ཐང་ཞིག ད་དུང་མི་ཚུལ་དོ་ཁུར་གྱིས་ཡོངས་སུ་ཁྱོགས་ཡོད་པའི་ཚེ་སྲོག་གི་རྣམ་
འགྱུར་ཞིག་ཀྱང་རེད། ད་དུང་ངས་།
གསེར་མདོག་གི་ཞིང་ཁ་ན་སྟོན་ལ་བྲེལ་བའི“སྒྲོལ་མ” “ ཕག་ལོ”མི་རྟ་ཁྱི་
གསུམ་གྱི་ཁེར་རྐྱང་གི་རྒྱབ་གཟུགས། “དོན་གྲུབ” ཀྱི་ལྷད་མེད་པའི་བྱིས་པའི་
དགོད་སྒྲ། ་༌ལྷརས”ཀྱི་མངོན་ཆུང་བའི་གཡོ་རྫུ་ཕྲ་མོ། “ཨ་ནེ་ལྕགས་མོའི”རླུང་
- 119 -



“ ང གཉིད་པའི་མཐའ་མར་སད་རྒྱུ་ཡིན”ཡང་ན“ང་སྡེ་ཆེན་འདི་ཡི་བདག་པོ་ཡིན”
གིས་འཛིང་བའི་སྐྲ་ལོ་དཀར་པོ། “ཚེ་རིང”གི་འཁོར་བའི་མི་ཕོ་ཡི་གདོང་བ་སྨུག་པོ།
“ཁྱི་སྐྱག”གི་རྐུན་མིག་ “གཉེར་བ”ཡི་བྲན་ངོ༌། མེས་པོ་ཚོའི་སོང་ས་བསྡད་ས་
དང་བཤད་སྲོལ་དགོད་སྟངས་དག་འདི་ལྟར་མཐོ་སྒང་འདིའི་རྔམ་བརྗིད་ལྡན་པའི་
རང་བྱུང་ཁམས་ཀྱི་ལྷིང་འཇགས་ན་འགྲིག་ པོ་ འཕྲོད་ མོའི་ངང་ གཉུག་ མའི་ཁ་
དབུགས་ཀྱིས་སྐྱོར་ཞིང་འདེགས་ཏེ་ཡོད་པ་སྣང་ངོར་འཆར་འོང་ཚེ། འུ་ཚོའི་ཚེ་
སྲོག་གི་རྒྱུན་དང་འཚོ་བའི་སྐྱིད་སྡུག་གི་བར་ལ་འཐོར་ཡོད་པའི་རྔུལ་ཆུ་དང་འཛུམ་
མདངས་ཀྱི་རོ་བྲོ་ཁ་དོག འུ་ཚོའི་རྩ་ལམ་ཧྲིལ་པོར་ཁྱབ་ཡོང་ལ། སྐབས་འདིར་འུ་
ཚོའི་བརྩེ་བ་དང་ཆགས་ཞེན་ཡོད་ཚད་ཀྱང་“ང་སྡེ་ཆེན་འདི་ཡི་བདག་པོ་ཡིན” ལྟ་
བུའི་བརྙན་འཕྲིན་ཟློས་གར་འདིའི་གླུ་ཚིག་གམ་ཡིད་བརྙན་དེའི་ངོས་སུ་རང་དབང་
མེད་པར་འབབ་ཡོང་བ་ཞིག་རེད་དོ། ། ག
དེ་ལྟ་མོད་ཀྱི་བརྙན་འཕྲིན་ཟློས་གར་འདི་མཇུག་རྫོགས་ཁ་མར་གློ་བུར་བའི་
བརྙན་ངོས་ཤིག་གིས་ང་རང་ཧད་དེ་བཏང་སོང་། དེ་ནི་བརྙན་འཕྲིན་ཟློས་གར་
འདིའི་ཐོག་མའི་དམིགས་གཞིའམ་བརྗོད་གཞི་རིལ་མོ་སྟེ“རྟོགས་སད”རྡོག་རྡོག་པོ་
དེ་ཕྱི་ཐུམ་བརྒྱ་དང་ནང་ཐུམ་སྟོང་གི་ཁུད་ནས་སེམས་ཐག་ཆོད་པའི་ངང་ཕྱིར་ཕྱུང་
བཞིན་པའི་གནད་འགག་གི་སྐབས་སུ། ལྷ་མོ་རྩིས་གསུམ་གྱི་མགྲིན་ཚབ་པ་གཞན་
ཞིག་སྟེ“སྔགས་པ”ཆ་མེད་རྒྱུས་མེད་ཅིག་གིས་བརྙན་ངོས་ཧྲིལ་པོ་ཁེབས་ཡོང་བར་
བྱས་འདུག དེར་མ་ཟད“སྔགས་པ”དེས་“ཕག་ལོ”ལ་འཇིག་རྟེན་སྐྱོང་ལུགས་ཀྱི་
བསླབ་བྱ་“ལེགས་བཤད་མ”མི་ཉུང་བ་ཞིག“གསུངས”སོང་། འདི་ནི་ཅུང་ཧ་གོ་
དཀའ་བ་ཞིག་རེད། འུ་ཚོའི“ཕག་ལོར”ད་སོ་མར“རྟོགས་སད”བྱུང་སྟེ་རང་
- 120 -



རང་གཤིས་གདུང་འབོད།
ནམ།
འགུལ་སྒོས་རང་གིས་སྔོན་ཆད་མ་ཤེས་ཤེས་ཁུལ་མོ་ཡི་གཡོ་རྫུན་གྱིས་གཞན་ལ་མགོ་
སྐོར་བཏང་སོང་བའི་ནག་ཉེས་དག་བག་ཚ་མེད་པར་ངོས་ལེན་བྱེད་ཀྱིན་ཡོད་པ་མིན་
ནམ། འོ་ན་ཕྱི་གཟུགས་ཐ་དད་པ་ཙམ་ཡིན་པའི“མོ་པ”གཞན་ཞིག་གི་བསླབ་
བྱར”ཉན་པའི་མིག་མདངས་གཉོམ་དུང་ངེ་བ་དེ་གང་ནས་ཡོང་བ་རེད། ཡང་ན་འུ་
ཚོའི་“ཕག་ལོ”འདིས་ད་དུང་འུ་ཚོར“མོ”རྩིས་གཞན་ཞིག་རྩེད་ཀྱིན་ཡོད་པ་ཡིན་
|
ན་
གང་ལྟར་མཇུག་གི་བརྙན་ངོས་འདིར་བལྟས་ན། སྔོན་ཆད་དོན་གྲུབ་རྒྱལ་
གྱིས་སྤྲུལ་སྐུ་རྫུན་མར་མ་གཏོགས་སྤྱིར་བོད་ཀྱི་སྤྲུལ་སྐུའམ་སྤྲུལ་སྐུའི་ལམ་ལུགས་ལ་
ཕྱིར་རྒོལ་བྱེད་ཐུབ་མེད་པ་ལྟར། བརྙན་འཕྲིན་ཟློས་གར་འདིས་ཀྱང་མོ་པ་རྫུན་
མར་མ་གཏོགས་སྤྱིར་བོད་ཀྱི་ལྷ་མོ་རྩིས་གསུམ་མམ་ལྷ་མོ་རྩིས་གསུམ་གྱི་གདོད་མའི་
རིག་གནས་འདི་ལ་ཕྱིར་རྒོལ་གཏོང་ཐུབ་མི་འདུག དེ་བས་བདག་གིས་བལྟས་ན་འུ་
ཚོས་“ཕག་མགོ”གཡུག་ཟིན་རུང་“མོ་སྟོན”ད་དུང་ཤུལ་ན་ལུས་ཏེ་འདུག་
སྤྱིར་ན་བརྙན་ངོས་འདིས་ནི་བརྙན་འཕྲིན་ཟློས་གར་ཧྲིལ་པོའི“རྟོགས་སད་”
ཀྱི་བསམ་བློ་དེ་གཏིང་ཟབ་ཅན་དང་ཁྱོན་ཡོངས་ཅན་ལ་འགྱུར་བར་གནོད་པ་མི་ཆུང་
བ་ཞིག་ཐེབས་འདུག་སྙམ།
ཟླ་ པ ་ རལ་དབྱངས། ང་དང་ མང་
བོད་ཀྱི་འཁྲབ་བརྗོད་སྒྱུ་རྩལ་ཏེ་འབྲས་དཀར་གྱི་ཁྱད་ཆོས་ལྡན་པའི་བརྙན་
འཕྲིན་ཟློས་གར་འདིའི་བརྗོད་བྱ་མཚོན་པའི་གཞས(xt #)ཀྱི་ཚིག་དང་དབྱངས།
- 121
-



“ང་གཉིད་པའི་མཐའ་མར་སད་རྒྱུ་ཡིན”ཡང་ན་“ང་སྡེ་ཆེན་འདི་ཡི་བདག་པོ་ཡིན”
ལེན་མཁན་གྱི་གདངས་འགྲོས་དང་ཉམས་འགྱུར་རེ་རེ་“མོ་སྟོན་ཕག་མགོ”ཡི་རླུང་
གཡུག རླུང་གཡུག”གམ་“རླུང་མ་གཡུག རླུང་མ་གཡུག” ཡང་ན་“ཝ་ཞྭ་གྱོན”
“ཁྱི་རྟ་ཁྲིད” “རྟ་མདའ་ཁུར” ལྟ་བུའི་བློ་ཡིད་ལས་འདས་ལ་དགོད་བྲོ་བའི་འཚོ་
བའི་ཉམས་འགྱུར་རམ་རབ་བཏགས་ཀྱི་བྲོ་བས་ཕྱུག་ཡོད་པའི་མི་ཚེའི་བྱུང་བའི་
ཁམས་དང་འབྱུང་བར་འཕྲོད་ཅིང་འགྲིག་ནས་ཡོད་པས། བརྗོད་བྱ་མཚོན་པའི་
གཞས་ཀྱིས་བརྙན་འཕྲིན་ཟློས་གར་འདི་ལ་སྲོག་དང་རྣམ་ཤེས་གསར་པ་མི་ཉུང་བ་
ཞིག་སྦྱིན་འདུག་ཅེས་བརྗོད་ཆོག་ཆོག་རེད་སྙམ། །
1:|: གཞན་བར་བཅུག་རོལ་མོ་རེ་རེས་ཀྱང་གཏམ་རྒྱུད་འཕེལ་འགྱུར་དང་བལྟ་
མཁན་གྱི་སེམས་ཁམས་འཕར་འཇགས་ལ་ རམ་ འདེགས་མི་དམན་པ་ཐོན་ཡོད།
གཤམ་ནས་དེ་ལྟའི་བརྙན་ངོས་རེ་གཉིས་ཟུར་དུ་འགོད་ལ་བལྟ་བར་བྱེད། །བུ་
“ཕག་ལོས”མར་གྲོད་པུ་གཅིག“རྙེད” རྗེས་བྱིས་པ་ཞིག་དང་འདྲ་བར་ས་
ལྡིང་གནམ་ལྡིང་བྱེད་ཀྱིན་ཕྱིར་ཡུལ་དུ་རྒྱུག་གིན་པའི་བརྙན་ངོས་དེ། རོལ་དབྱངས་
ཀྱི་སྦྱོར་འདེགས་དང་འཕུད་འདེད་འོག་གསོན་ཉམས་བརྒྱ་ཡིས་ཕྱུག་ཡོད་པའི་འཚོ་
བའི་པར་རིས་ཤིག་ཏུ་སློང་སྐྲུན་བྱས་འདུག ངང་ཚུལ་འདིས་བདག་གི་སྣ་བུག་ལ་
སྐྱུར་གཟེར་ཤུར་རེ་བ་ཞིག་བསླངས་བྱུང་། མཆི་མ་ཟེར་བའི་གཤེར་གཟུགས་ཀྱི་
བརྩེ་དུང་དེས་བདག་གི་ལུས་པོའི་རྩ་ལམ་སོ་སོ་ནས་བདག་ལ་ཨ་ལན་གསལ་ལྷང་ངེ་
བ་གནང་བྱུང་། རེད་དེ། ལས་ངན་པའི་མི་རིགས་འདི། དྭ་ཕྲུག་འདྲ་བའི་མི་
རིགས་འདི། སྟེས་དབང་ནས་ཐོབ་པའི“མར་གྲོད་པུ”ཉི་ཚེ་བ་ཞིག་གིས་ཀྱང་འདི་
ལྟར་ཡིད་ཚིམ་པར་བཏང་འདུག བློ་འགངས་པར་བྱས་འདུག འདི་ལྟར་དགའ་
- 122 -



རང་གཤིས་གདུང་འབོད། །བུ་ལ་
སྤྲོ་ཚད་མེད་སྐྱེས་སུ་བཅུག་འདུག(གཞན་གྱིས་འུ་ཚོའི་ས་ནས་གསེར་གྱི་རི་བོ་རེ་རྙེད་
ཀྱིན་ཡོད་རུང་འདི་ལྟ་བུའི་ཆོག་ཤེས་སྐྱེས་ཀྱིན་འདུག་གམ། འདི་ལྟ་བུའི་དགའ་སྤྲོ་
སྐྱེས་ཀྱིན་འདུག་གམ）འོན་ཏེ་“མར་གྲོད་པུ”གཅིག་གིས་འུ་ཚོས་རང་ཉིད་གསོ་ཐུབ་
བམ། འུ་ཚོས་རང་གི་བུ་ཕྲུག་གསོ་ཐུབ་བམ། ་་་་་
ཡང་བར་བཅུག་རོལ་དབྱངས་ཀྱི་ཟུར་སྤྲས་སམ་རམ་འདེགས་ཀྱི་ནུས་མཐུས།
“སྒྲོལ་མ”མ་བུས་རྩྭ་ཤོག་རྒྱབ་ནས་ཕོག་སྟེ་ངལ་གསོ་བའི་སྐབས་ཀྱི་བརྙན་ངོས་དེ་
མིའི་སེམས་ལ་གསལ་ལེར་བརྐོས་སོང་སྟེ། ལྷིང་འཇགས་ཀྱི་རྡོ་བའི་མཆོད་རྟེན།
གཡའ་དག་པའི་ནམ་མཁའ་སྔོན་པོ། ད་དུང་སྒྲོལ་མས” “ཁྱོ་གར” སེམས་ཁུར་
བྱེད་པའི་སེམས་ཁམས་དང་འཚོ་བའི་དཀའ་ངལ་གྱིས་བརྡར་ཞིང་བརྡར་ཏེ་ཡོད་
པའི་མིག་ཟུང་གི་འོད་མདངས། ཡོད་ཚད་འཚོ་བའི་བྲོ་བ་ཡི་གཞི་རུ་བསྲེས་ཏེ་སྒྱུ་
རྩལ་དང་ཚེ་སྲོག་གི་ངོ་བོ་ཞིག་ཏུ་གསེད་འགྲོལ་བྱས་འདུག སྐབས་འདིར་འུ་ཚོས་
ཀྱང་རང་ཤུགས་ཀྱིས“ཕག་ལོར” སེམས་ཁུར་རེ་བྱེད་འོང་ལ། ད་དུང་ཁོའི་བྱ་བ་
སྤྱོད་པ་དག་ལ་རང་དབང་མེད་པར་སྙིང་རྗེ་ཞིག་ཀྱང་སྐྱེས་འོང་བ་རེད།
འདི་ལྟ་བུའི་མི་ཚེའི་དམིགས་བསལ་གྱི་གནས་སྐབས་མི་ཉུང་བ་ཞིག རོལ་
དབྱངས་ཀྱི་མཛེས་པས་ད་གཟོད་ཚེགས་མེད་ངང་མཚོན་ཐུབ། སྐབས་འདིར་སྐད་
ཆ་ཡོད་ཚད་འགག་ པར་གྱུར་འགྲོ་ལ་ཡི་གེ་ཚང་མ་ཡལ་བར་གྱུར་འགྲོ། རོལ་
དབྱངས་ཁོ་ན་ནི་དེ་ལྟར་ཚེ་སྲོག་གི་ངོ་བོར་རང་བཞིན་གྱིས་ཐིམ་སྟེ་འོང་བ་རེད།
ལ་དུ་བ་འདུག་པས་ནས་ཀྱི་བྱ་བ་ག ཞན་དག | ་
དེ་སྔོན་བོད་ཀྱི་འཁྲབ་འཁྲིད་པ་ཆེ་གྲས་ཤིག་གིས་ཞི་བདེ་ཉི་མས་མ་དངུལ་དེ་
- 123 -



“ང་གཉིད་པའི་མཐའ་མར་སད་རྒྱུ་ཡིན”ཡང་ན“ང་སྡེ་ཆེན་འདི་ཡི་བདག་པོ་ཡིན”
ཙམ་བཏང་སྟེ་གློག་བརྙན་ཕབ་སྐྲུན་བྱེད་ཀྱིན་འདུག་ཅེས་སྒོར་དྲི་བྲོ་བའི་འཕྱ་དགོད་
བཏང་འདུག་ཟེར། བདག་གིས་བལྟས་ན་གློག་བརྙན་ནམ་བརྙན་འཕྲིན་ཟློས་གར་
གང་ཡིན་རུང་དེའི་སྒྱུ་རྩལ་གྱི་རིན་ཐང་དང་འཚོ་བ་ཡི་དོན་སྙིང་དེ་མ་དངུལ་གྱི་མང་
ཉུང་དང་འཕྲུལ་ཆས་ཀྱི་བཟང་ཞན་ལ་ལྟོས་ཏེ་བརྗོད་ན་དེ་འདྲའི་འཚམ་པོ་ཞིག་མ་
རེད་སྙམ། དཔེར་ན་རྒྱ་ནག་གི་ལོ་འདི་འགའི་རིང་གི་གློག་བརྙན་ལ་མིག་བཤེར་
ཞིག་བྱས་ན་ཡང་། འཁྲབ་འཁྲིད་པ་ཅ་ཀྲང་ཁོ( # #*#)ཡི《ཟན་ཞའི་མི་བཟང》
«=+++))དང་འཁྲབ་འཁྲིད་པ་ཉིང་ཧའོ(++ )ཡི《སྨྱོ་བར་བྱེད་པའི་རྡོ་བ》
(A 80 ཆ ༣)གཉིས་ནི་དཔེར་མཚོན་རང་བཞིན་ལྡན་པའི་མ་དངུལ་དམའ་
གྲས་ཀྱི་གློག་བརྙན་གཉིས་རེད་ལ། འོན་ཀྱང་གློག་བརྙན་འདི་གཉིས་ཀྱིས་སོ་སོར་
ལོ་དེར་རྒྱལ་ནང་དུ་སྤྱི་ཚོགས་ཕན་ཁེ(*#)དང་དཔལ་འབྱོར་ཕན་ཁེ( #*
*#)ཉིས་ཆ་ནས་མིག་དཔེར་འོས་པ་བསྐྲུན་འདུག དེ་བས་ན་ཞི་བདེ་ཉི་མའི་
བརྙན་འཕྲིན་ཟློས་གར་འདི་དག་ལ་ཡང་མ་དངུལ་གྱི་ཚད་བཀག་ཐེབས་ཀྱིན་ཡོད་པ་
མ་ཟད། ད་དུང་ཉམས་མྱོང་སོགས་ཕྱོགས་མང་པོའི་ཐད་ནས་ཀྱང་མི་འདང་ས་
མང་པོ་ཡོད་རུང་མ་མཐར་འདི་ནི་འགོ་བརྩམས་པ་རེད། བྱ་བ་གང་ཡིན་ཡང་
དཀའ་ཚེགས་ཀྱི་ཁྲོད་ནས་འགོ་རྩོམ་ཐུབ་པ་ཡིན་ན་མ་གཞི་ནས་དེ་ནི་ཕར་རྒོལ་གྱི་
དམག་དུང་ཐོག་མ་དེ་བརྒྱབ་སོང་བ་རེད་ལ། རྒྱལ་ཁའི་རི་རྩེ་དང་པོ་འཕྲོག་ལེན་
བྱེད་པར་ཡང་གལ་ཆེན་རང་བཞིན་གྱི་གོམ་པ་དང་པོ་སྤོས་སོང་བ་རེད། ་་་་་
སླད་མར་ཞི་བདེ་ཉི་མས་ད་དུང་མུ་མཐུད་དུ་བོད་ཀྱི་གློག་བརྙན་ནམ་བརྙན་
འཕྲིན་ཟློས་གར་གསར་པ་ལྟ་མཁན་ཚོའི་མིག་གི་དགའ་སྟོན་དུ་བཤམ་ཡོང་ཐུབ་པའི་
= 124 །



1:| རང་གཤིས་གདུང་འབོད། །
སྨོན་འདུན་སྙིང་ནས་ཞུ། ། དལ་:་ན་ རྗེ་ ཀུན་ ་ ་
ད་པ་གཏོང་ན ས 2008ལོའི་ལོ་གསར་ལ།
2ལོ་1:/
༡་ལོ་དུ་མའི་
ཏུ། ཁོང་༡པ་ལ་ཡིད་
ད་པ་
དང་། འད བ་ན་དེང་
།
ས བ ས ། ཀྱང་
།
༢ དེ་ ན 12:ལ་བ་ན
དང་་། ::
| ཕྱིར ལ་
02 ཟླ་བར་ཆོས་པའི་
ཤི
་བ་དགའ་ན་རྒྱུད་པ་ཕྱི་དར་ཞིག་གཙོ་
- 125
-



རྡོ་བའི་རྒྱུན་ཆ་དང་གཅེས་པའི་ཚེ་སྲོག
རྡོ་བའི་རྒྱན་ཆ་དང་གཅེས་པའི་ཚེ་སྲོག
-ཞི་བདེ་ཉི་མའི་བརྙན་འཕྲིན་ཟློས་གར《བྱི་རུའི་སྐེ་རྒྱན》གླེང་བ།
བུ་མོ་འཚོང་ནས་རིན་མི་ལེན། །
འབྲི་མོ་བཤས་ནས་ཤ་མི་བཟའ།
བོད་ཀྱི་གཏམ་དཔེ།
དྲིན་དུ་གཟོ་བ་དང་བྱམས་སེམས་འཆང་བ་སོགས་ནི་འགྲོ་མིའི་གཤིས་ཀ་ཡག་
པོའི་གྲས་དག་རེད། གཤིས་ཀ་འདི་དག་གདོད་མའི་བརྩམས་སྒྲུང་མམ་ཆོས་ལུགས་
སམ། ཡང་ན་སྤྱི་ཚོགས་རྩོམ་རིག་འཕེལ་རིམ་ཁྲོད་ཀྱི་ལེགས་བཤད་དམ་འབེལ་
གཏམ་སོགས་བརྒྱུད་དེ་མིའི་རིགས་ཀྱི་བསམ་བློའི་རིག་གནས་ཁྲོད་ཟུག་པར་གྱུར་ཏེ་
ཡོད་པ་ཞིག་རེད། འུ་ཅག་བོད་ལ་མཚོན་ན། བག་ཆགས་འདི་རིགས་གཙོ་བོ་ནང་
པ་སངས་རྒྱས་ཆོས་ལུགས་ཀྱི་རྒྱུ་འབྲས་ཀྱི་ལྟ་བ་བརྒྱུད་དེ་འཚོ་བ་དང་བསམ་པའི་
ནང་གཤགས་ཏེ་ཡོད་པ་ཞིག་རེད། དེ་རིང་། དུས་རབས་འདི་དང་འཚམ་དགོས་
པའི་ཤེས་རིག་དང་དཔལ་ཡོན་ཅིས་ཀྱང་ཚུར་ལ་བསུ་དགོས་པས། འུ་ཚོས་རྙིང་
ཞེན་ཆེ་བའི་ཆོས་ལུགས་ཀྱི་ལྟ་བ་མང་དག་ཅིག་ལ་དོགས་འདྲི་དང་སུན་འབྱིན་མི་
བྱེད་ཐུ་མེད་རེད། ཡིན་ན་ཡང་
། གཡོ་རྫུན་ཁྲམ་གསུམ་སྤོངས་པ། བརྣབ་གནོད་
- 126
-



རང་གཤིས་གདུང་འབོད།
ཚེ
འཚེ་གསུམ་འདོར་བ་སོགས། སྤྱིར་འགྲོ་བ་མིའི་མི་གཤིས་ཇེ་ལེགས་སུ་འཆའ་བ་
དང་མི་ གཞི་ བཟང་ པོར་ གཏོང་ བའི་ ཐད་ཀྱི་ནང་ ཆོས་ ཀྱི་ལྟ་ བ་ མང་དག་ ཅིག་
བསམ་བཞིན་དང་བསམ་བཞིན་མ་ཡིན་པའི་ངང་། འུ་ཚོའི་རྒན་དར་གཞོན་གསུམ་
ཀུན་གྱི་རྒྱུད་ལ་རང་བཞིན་གྱིས་འབྱོར་བསྡད་ཡོད་པ་ཞིག་རེད། མིའི་རིགས་སྤྱི་
ཚོགས་ཀྱི་ཆེས་མཐའི་དཔལ་ཡོན་དང་བདེ་སྐྱིད་བསྐྲུན་པར། གཤིས་ཀ་འདི་དག་
དང་ཀུན་སློང་འདི་དག་ནི་ཇི་འདྲའི་མེད་དུ་མི་རུང་བ་ཞིག་རེད་ཨང་། དེ་ལྟ་ན།
ནང་ཆོས་ཀྱིས་འུ་ཅག་གི་དངོས་པོའི་འཚོ་བ་འཕེལ་བར་བཀག་འགོག་བྱས་ཡོད་པ་
ཤིན་ཏུ་མད་ཀྱང་། ཡང་ནང་ཆོས་ཀྱིས་འུ་ཚོར་བག་བྲོ་བའི་བློ་ཁོག་ཅིག་དང་དཀྱེལ་
ཡངས་པའི་སེམས་ཁམས་ཤིག་བསྐྲུན་པར་བྱས་རྗེས་བཞག་ཡོད་པ་ཡང་བསྙོན་དུ་
མེད་པ་ཞིག་རེད།
དེ་རིང་འུ་ཚོ་བོད་ཀྱི་ཉིན་རྒྱུན་འཚོ་བའི་ཁྲོད་དུ། རྒྱུ་འབྱོར་དང་མཚན་སྙན་
གྱི་ཕྱིར་མ་ཡིན་པར། བཅོས་མ་མིན་པའི་བྱམས་དང་སྙིང་རྗེའི་སེམས་ཀྱིས་ཁྱོགས་
པའི་སྦྱིན་པ་གཏོང་བ། ཚེ་སྲོག་བླུ་བ། སྲོག་མི་གཅོད་པ། དམར་མི་བཟའ་བ།
ས་རྐོ་རྡོ་སློག་མི་བྱེད་པ་སོགས་སྤྱོད་པ་དང་གཤིས་ཀ་དག གསོད་རྒྱུ་གཏུབ་རྒྱུ་དང་
འཇོམས་རྒྱུ་བརླག་རྒྱུར་དགའ་བའི་མི་རིགས་ཤིག་གམ་མི་རབས་ཤིག་གིས་བལྟས་ན།
དེ་འདྲའི་གླེན་ཞད་འདྲེས་ལ་གླེང་རིན་མེད་པ་ཞིག་ཏུ་མཐོང་ཡང་སྲིད། འོན་ཏེ་ཚེ་
སྲོག་ཡོད་ཚད་ལ་གཅིག་མཚུངས་སྒོས་གཅེས་སྲུང་བྱེད་དགོས་པའི་འགྲོ་མིའི་མཐར་
ཐུག་གི་བསམ་བློའི་རིག་གནས་ཁོད་ཡངས་པ་དེ་རྒྱབ་ལྗོངས་བྱས་ ཏེ་ བརྗོད་ན།།
འདི་ལྟ་བུའི་བྱ་སྤྱོད་ནི་ཏག་ཏག་རང་སྟེང་གི་དོན་སྙིང་ལས་རིང་དུ་འགོངས་ཏེ། སོ་
- 127-



རྡོ་བའི་རྒྱན་ཆ་དང་གཅེས་པའི་ཚེ་སྲོག
རེའུ(y y)ཡི་འགྲོ་མིས་སེམས་ཅན་གཞན་གྱི་ཤ་མི་བཟའ་བའི་ཉིན་མོ་ནི། ཚེ་སྲོག་
མཐའ་དག་ཞི་བདེ་མཉམ་གནས་དང་མིའི་རིགས་ལ་ངེས་དོན་གྱི་དཔལ་ཡོན་འཆར་
བའི་ཉིན་མོ་ཡིན་ཟེར་བ་ལྟ་བུའི། ཚེ་སྲོག་དང་ཁོར་ཡུག་ཕན་ཚུན་འཚེ་མེད་མཉམ་
གནས་ཡོང་བའི་མཛེས་སྡུག་གི་ཕུགས་བསམ་ཞིག་ཅི་ལ་མིན། མ་ཟད་
༧ ཉིས་སྟོང་དྲུག་ལོའི་ལོ་སྨད་ཙམ་ལ་འཁྲབ་འཁྲིད་པ་ཞི་བདེ་ཉི་མས་འཁྲབ་
འཁྲིད་བྱས་པའི་བོད་ཀྱི་བརྙན་འཕྲིན་ཟློས་གར《བྱི་རུའི་སྐེ་རྒྱན》གྱིས། འདི་ལྟ་
བུའི་བོད་མིའི་མ་གཤིས་ན་ཡོད་པའི་ཕུགས་བསམ་ཞིག །སེམས་འདུན་ཞིག རེ་
སྨོན་ཞིག བོད་འབྲོག་ཕྱོགས་ཀྱི་འཚོ་བའི་ཟུར་ངོས་ཆུང་ཆུང་ཞིག་བརྒྱུད་དེ་ཚུར་
སྣང་བྱས་ཡོད་པ་རེད། ང་ཚོས་ད་ཀ་
དེ་ཡང་བརྙན་འཕྲིན་ཟློས་གར་འདིར་བུ་མོའི་འཕྱོར་འདོད་ཉི་ཚེ་བ་སྟེ། ཕྱི་
རུའི་སྐེ་སྐྱོན་ཤར་གཅིག་ཉོ་ཕྱིར། ཁྱིམ་གང་བོ་དཀར་འོ་མས་གསོ་མཁན་གྱི་འབྲི་མོ་
དྲིན་ཅན་དེ་ཤན་པའི་ལག་ཏུ་འཚོང་བའི་གཏམ་རྒྱུད་སྟབས་བདེ་བོ་དེ་བརྒྱུད་ནས།
མིའི་སྒེར་སེམས་ཀྱི་བསླུ་བྲིད་དང་རྒྱུ་འབྲས་ཀྱི་སད་རྟོགས་སམ། ཡང་ན་ཕྱི་དངོས་
པོའི་ཆགས་སེམས་ནས་ནང་ཚེ་སྲོག་གི་གཅེས་མཐོང་བར་གྱི་འགལ་འདུ་དང་གདོང་
ཐུག་རབ་དང་རིམ་པ་བྱུང་བར་བྱས་ནས། མིའི་གཤིས་ཀ་དེ་ཐོག་མའི་དྭངས་
གཙང་ནས་བརྩེ་བ་འདོར་བའི་གདུག་རྩུབ། དེ་ནས་ཡང་ཕྱིར་བརྩེ་དུང་གི་གཞི་རུ་
འབེབས་པར་བྱས་ཏེ་མིའི་ཆོག་ཤེས་བྲལ་བའི་གནོད་འཚེའི་སེམས་ཀྱིས་སྐྱེ་ཁམས་
ཁོར་ཡུག་ལ་ནག་ཉེས་བཟོས་པར་མཚང་འབྱིན་དང་། ཡང་སྒེར་སེམས་དེ་ལས་
རིང་དུ་རྒྱལ་ཐུབ་པའི་མིའི་སྤོབས་སེམས་ལ་བསྔགས་བརྗོད་བྱས་ཡོད་པ་ཞིག་རེད། །
– 128 -



རང་གཤིས་གདུང་འབོད། |
སྤྱིར་ན་འབྲི་མོ་ནི་བོད་སྲོལ་རྒྱུན་རིག་གནས་ཁྲོད་ནས་ཁྱིམ་ལ་དཔལ་དང་སྒོ་
ལ་གཡང་སྟེར་མཁན་དྲིན་ཆེན་མ་ལྟ་བུའི་ཡིད་གཟུགས་ཤིག་ཏུ་གྱུར་ཡོད་པ་རེད།
དེ་ནི་གླིང་སྒྲུང་ནང་གི་ཨ་མ་འགག་བཟའི་ཀླུ་ཟོག་འབྲི་མོ་གཡང་རྭ་དང་། རོ་སྒྲུང་
ནང་གི་རྫི་བོ་ཆུང་ཆུང་བསྐྱབས་མཐར་རང་སྲོག་བློས་གཏོང་མཁན་འབྲི་ཁྲ་བོ་སོགས་
མི་སེམས་རྟོགས་ལ་མི་གཤིས་མངའ་བའི་འབྲི་མོའི་སྣང་བརྙན་གསོན་ཉམས་ལྡན་པ་
མང་དག་བྱུང་ཡོད་པ་ལས་ཀྱང་ཤེས་ཐུབ། དམངས་ཁྲོད་དུ་ད་དུང《འབྲི་མོ་དྲན་
མགུར》《འབྲི་མོའི་དྲིན་སྒྲུང》སོགས་འབྲི་མོར་བསྔགས་པའི་གླུ་མ་མགུར་དང་།
ཡང་ན་བུ་མོ་འཚོང་ནས་རིན་མི་ལེན། འབྲི་མོ་བཤས་ནས་ཤ་མི་བཟའ། དྲིན་ཆེན་
ལ་དྲིན་ལོག་མ་བྱེད། གཡང་ཟོག་ལ་རྡོ་ཁ་མ་བྱེད་སོགས་འབྲི་མོ་དྲིན་དུ་བཀུར་བའི་
ཁ་དཔེ་ཡང་རྒྱུན་འབྱམས་སུ་སོང་ཡོད་པ་རེད། རྒྱུ་མཚན་དེ་དག་གི་དབང་གིས།
འདས་པའི་ལོ་ཟླ་རིང་མོའི་ཁྲོད། གནམ་ལ་བྱ་འཕུར་དཀའ་ཞིང་ས་ལ་བྱི་འཛུལ་
དཀོན་པའི་གྲང་འཁྱག་གི་ས་སྒང་འདི་ནས། བོད་ཅེས་པའི་མི་རིགས་འདིའི་ཉམ་
ཆུང་གི་ལུས་པོར་འཚོ་བཅུད་སྦྱིན་མཁན། དྲིན་ཅན་མ་ལྟ་བུའི་ཡིད་གཟུགས་ཤིག་
རྐོ་བཟོ་བྱེད་ན། འབྲི་མོ་ལས་འོས་ཤིང་འཚམ་པའི་དཔེ་གཞན་ཞིག་འདྲེན་རྒྱུ་ཡོད་
ས་མ་རེད། དེ་བས་འཁྲབ་འཁྲིད་པས་འུ་ཚོའི་བག་ཆགས་རྙིང་པ་དང་གདོད་མའི་
མཛེས་དཔྱོད་རིན་ཐང་ན་ད་དུང་ལུས་ཏེ་ཡོད་པའི་མཁོ་མེད་དགོས་མེད་ཀྱི་རྡོ་བའི་
འཕྱོར་ཆས་ཙམ་གྱི་ཕྱིར། ཁྱིམ་གང་བོ་འོ་ཞོ་མར་ཕྱུར་གྱིས་སྐྱོང་མཁན་འབྲི་མོ་དྲིན་
མོ་ཚེ་འཚོང་བ་ལྟ་བུའི་གཏམ་རྒྱུད་ཅིག་བདམས་པ་ནི། སྤྱི་ཚོགས་དཔལ་ཡོན་
གསར་པའི་རིན་ཐང་དང་འགྲོ་མིའི་རྒྱུ་འབྲས་བརྩི་བའི་ཡ་རབས་ཀུན་གཞི་རྒྱབ་
- 129 -



རྡོ་བའི་རྒྱན་ཆ་དང་གཅེས་པའི་ཚེ་སྲོག
ལྗོངས་བྱས་ཏེ་བལྟས་ན། བརྙན་འཕྲིན་ཟློས་གར་ཧྲིལ་པོ་ལེགས་འགྲུབ་ཡོང་ཐུབ་
པར་འཁྲབ་གཞུང་གི་རྨང་གཞི་ཡག་པོ་སྔ་ས་ནས་བཏིངས་ཟིན་ཡོད་པ་ཞིག་རེད།
དེ་མིན་སྐེ་རྒྱན་ལྟ་བུའི་ཡོད་ན་ཆོག་ལ་མེད་ན་ཡང་ཆོག་པའི་དངོས་པོ་ཞིག་མ་ཡིན་
པར། ལྟོ་རྒྱབ་བམ་ཡང་ན་ཚེ་སྲོག་ཆག་འཇིག་ལྟ་བུའི་གལ་གནད་ལ་ཐུག་པ་ལྟ་བུ་
ཞིག་དང་། ཡང་ན་དེ་ཡི་ཕྱིར་འཚོང་རྒྱུ་དེ་འབྲི་མོ་མ་ཡིན་པར་རྟ་ཕོའམ་ར་ལུག་ལྟ་
བུ་ཞིག་ཡིན་ཚེ། འདི་ལྟ་བུའི་མཚོ་མ་གཏིང་ནས་སྒུལ་བའི་ཟློས་གར་གྱི་མཐའ་
འབྲས་ཤིག་འབྱུང་སྲིད་མི་ཐུབ་སྙམ། དེ་བས་མིའི་འཕྱོར་འདོད་ཙམ་གྱི་ཕྱིར་འབྲི་
མོ་དྲིན་མོ་ཆེ་དེ་རང་གི་སྙིང་བརྩེ་བའི་བེའུ་དང་ཁ་དགར་ཏེ་གདུག་རྩུབ་ཅན་གྱི་ཤན་
པའི་ལག་ཏུ་འཚོང་བ་ཡིན་ན། ཟློས་གར་གྱི་གདོང་ཐུག་གི་རྣམ་པ་ཡང་ཆེས་ཆེར་
འཕེལ་ཐུབ་པ་ཡིན་ལ་ལྟ་མཁན་ཚོའི་ལྟ་འདོད་ཀྱི་ཡི་ག་ཡང་ཆེས་ཆེར་འགུག་པར་
བྱེད་ཐུབ་པ་ཞིག་རེད་སྙམ།
༡
པའི་ སྤྱིར་ན་བརྙན་འཕྲིན་ཟློས་གར་ཧྲིལ་པོའི་ཡུལ་དངོས( *)ཡོད་དོ་ཅོག་
དངོས་ཡོད། སྟབས་བདེ། བབ་ཆགས། མངོན་ཆུང་སོགས་ཀྱི་རོ་བྲོ་ཁ་དོག་གིས་
ཡོངས་སུ་ཁེངས་ཡོད་ན་ཡང་། བརྙན་རིས་ཀྱི་འགུལ་སྨྱུག་རེ་རེ་དང་གཏམ་རྒྱུད་ཀྱི་
འཕེལ་རིམ་རེ་རེས་ང་ཚོ་རང་དབང་མེད་པར་རང་གི་ཡུལ་དང་ལུང་བར་འཁྲིད་པར་
བྱེད། དེ་ནི་བརྙན་འཕྲིན་ཟློས་གར་འདི་བརྒྱུད་ནས་འུ་ཚོས་རང་གི་ཁ་སང་དྲན་
འོངས་པས་ཡིན་སྲིད། རང་གི་ཁ་སང་གི“བྱི་རུའི་སྐེ་རྒྱན”དང་ཁ་སང་གི་འབྲི་
མོ་”དྲན་འོངས་པས་ཡིན་སྲིད། འདི་ལྟར་ཕྱིར་དྲན་གྱི་སྐུད་སྣེ་མེད་ཀྱིན། ང་ཚོ་
ཕྱིར་སྟོང་འཇགས་ཀྱི་རྩྭ་ཐང་འདིར་འབྱོར་དུས། ཡུལ་མི་ཚོའི་དེ་རིང་གི་དཀའ་
- 130 -



རང་གཤིས་གདུང་འབོད།
ཚེགས་ཀྱི་འཚོ་བ་དང་ཁེར་རྐྱང་གི་ལོ་ཟླ་ཡི་ཕྱིར་དུ་ང་ཚོས་གདུང་སེམས་དང་མཆི་མ་
ག་ཙམ་འཁྱེར་ཏེ་ཡོང་ཡོད། འགན་འཁྲི་དང་དོ་ཁུར་ག་ཙམ་འཁུར་ཏེ་ཡོང་ཡོད། །
ལྷིང་འཇགས་ཀྱི་རྩྭ་ཐང་། ཁེར་ཧྲེང་གི་སྦྲ་ནག རི་བོའི་ཕ་རོལ་ཏུ་ཕྱིན་མ་ །
མྱོང་བའི་མིང་སྲིང་། ད་དུང་བྱི་རུའི་སྐེ་རྒྱན་ཙམ་གྱི་རྨི་ལམ། འབྲི་མོའི་ངུར་སྐད་
ཕྲ་མོས་བསྲུང་ཡོད་པའི་རྒྱུ་འབྲས་ཀྱི་རྣམ་ཤེས་ཆུང་ཆུང—འདི་ནི་ད་གཟོད་ང་ཚོའི་
ལུང་བ་རེད། ང་ཚོའི་ཡུལ་མི་རེད། ང་ཚོའི་མཐར་ཐུག་གི་སེམས་པའི་དྲོད་ཁོལ་ ་
འཁྱིལ་ས་རེད། མཐར་ཐུག་གི་བརྩེ་བའི་རུ་མ་འཇོག་ས་རེད། མ
དེ་བས་བདག་གིས་འདི་ནས་རྗེས་སུ་ཡི་རང་དང་བཅས། རྗེས་སོར་ཡང་ད་
དུང་འདི་དང་འདི་ལྟ་བུའི་ང་ཚོའི་འཚོ་བ་དང་ཁད་ཉེ་ཞིང་། ང་ཚོ་གྲོང་ཁྱེར་པའམ་
དཔེ་ཆ་པ་ཡིན་ཟེར་མཁན་ཚོས་བསམ་བཞིན་དང་བསམ་བཞིན་མ་ཡིན་པའི་ངང་
སེམས་ནས་འབོར་གྱིན་པའི་ཡུལ་མི་ཚོའི་འཚོ་བའི་ཟུར་ངོས་རེ་རེ། གློག་བརྙན་
འཕྲིན་གྱི་སྒྱུ་རྩལ་མཚོན་ཐབས་གསར་པ་འདི་བརྒྱུད་དེ་ང་ཚོའི་མཐོང་སྣང་དུ་ཐོན་
ཐུབ་པར་སྨོན་འདུན་ཞུ་བ་ཡིན། གཞན་ཡང་དཔེར་ན། བྱ་དངོས་གསར་པའི་
བསླུ་བྲིད་དང་འཚོ་བའི་དཀའ་ཚེགས་བར་གྱི་བདའ་འདེད་དང་བཙུར་གནོན་འོག་
སྲོལ་རྒྱུན་ཀུན་གཞིའི་མཐའ་མཇུག་གི་སྲུང་ཐག་ཆད་པར་གྱུར་ཏེ། མཐར་སྒོ་ཁྱི་
འཚོང་བ། ཚེ་ཐར་བཤའ་བ། སྡོམ་པ་ཤོར་བ་སོགས་ཀྱི་གཏམ་རྒྱུད་ཀྱང་འུ་ཚོའི་
འཚོ་བའི་ཁྲོད་ན་རྒྱུན་པར་མཐོང་རྒྱུ་ཐོས་རྒྱུ་ཡོད་པ། འདི་དག་ཀྱང་གློག་བརྙན་སྒྱུ་
རྩོལ་གྱི་ལག་ཐབས་གསར་པ་འདི་བརྒྱུད་དེ་ཕྱིར་མངོན་བྱེད་ཐུབ་པ་ཡིན་ན། འུ་
ཚོའི་ས་སྒང་འདིའི། འུ་ཚོའི་གནའ་གྲོང་འདིའི། འུ་ཚོའི་འབྲོག་དགོན་འདིའི་ཐུན་
- 131-



རྡོ་བའི་རྒྱན་ཆ་དང་གཅེས་པའི་ཚེ་སྲོག
མོང་མ་ཡིན་པའི་ཚེ་སྲོག་གི་ཉམས་མྱོང་དང་འཚོ་བའི་བདེན་པ་སོགས་ལ། རྩོམ་
རིག་གིས་མ་ཟིན་པའི་ཟུར་ངོས་གཞན་དག་ནས་གོ་འགྲེལ་ཟབ་མོ་ངེས་པར་རྒྱག་ཐུབ་
ཡོང་བར་སྙམ། །
:|: གཞན་བརྙན་འཕྲིན་ཟློས་གར་འདིར་ཉམས་མྱོང་དང་ལག་རྩལ་སོགས་ཀྱིས་
མ་འདང་ས་ཡང་འགའ་རེ་འདུག་སྙམ། དཔེར་ན་སྒོ་ཕྱུགས་གསུམ་འཚོ་བར་ཕྱུགས་
རྫི་གཉིས་འགྲོ་བའི་དགོས་པ་མེད་ལ། ནམ་རྒྱུན་ཕྱུགས་འཚོ་བར་འགྲོ་བ་ཡིན་ཟེར་
ཏེ་མིང་སྲིང་གཉིས་ཀྱིས་འབྲི་རྒན་མ་བུ་གསུམ་པོ་རྩྭ་ཁར་འདེད་པའི་ཚུགས་ཀ་དེ་ཧ་
ཅང་དགོད་བྲོ་བ་ཞིག་རེད། ཡང་བུ་མོ་དེས་རྒྱ་ཡིག་གི་དཔེ་དེབ་ཅིག་ཕར་སློག་ཚུར་
སློག་བྱེད་ཀྱིན་པའི་བརྙན་ངོས་ཐེངས་འགར་ཤར་བ་གཏམ་རྒྱུད་འཕེལ་བའི་དགོས་
མཁོ་ཞིག་ལོས་ཡིན་སྙམ་ཡང་། མཐར་དེ་འདྲའི་ནུས་པ་གང་ཡང་ཐོན་མི་འདུག་
པས་ལྷག་མ་ཞིག་ ཏུ་གྱུར་འདུག ད་དུང་བུ་མོ་འབྲི་མོའི་རྗེས་སུ་རྒྱུག་གིན་པའི་
བརྙན་ངོས་དེ་ནི་བརྙན་འཕྲིན་ཟློས་གར་ཧྲིལ་པོའི་མཐོ་རླབས་ཡིན་ལ། སྐབས་
འདིར་སྒྱུ་རྩལ་གྱིས་ཕྱུག་ཡོད་པའི་སྐད་ཆའི་ཕྲེང་བ་དང་ཚིག་གི་རི་མོ་ཇི་འདྲ་ཞིག་
ཡིན་རུང་ཉམ་ཆུང་ནུས་མེད་དུ་འགྱུར་སྲིད་པས་ན། སྐྱོ་སྣང་གིས་ཡོངས་སུ་ཁེངས་
ཡོད་པའི་རྒྱབ་ལྗོངས་རོལ་མོ་ཁོ་ན་ནི་མི་སེམས་གཏིང་ནས་སྒུལ་བར་རམ་འདེགས་ཀྱི་
ནུས་པ་ཆེས་ཆེར་ཐོན་མཁན་ཡིན་དགོས་ཀྱང་དེ་འདྲ་ཞིག་འཁྱོངས་མི་འདུག་སྙམ། །
གཞན་བུ་མོའམ་ཡང་ན་ཁྱིམ་གང་བོ་དང་འབྲི་མོའི་བར་གྱི་བརྩེ་དུང་ དེ་
གཏམ་རྒྱུད་ཀྱི་གཞི་འབབ་ས་ཡིན་པས། ཉིན་རྒྱུན་གྱི་འཚོ་བའི་ཁྲོད་ནས་འབྲི་མོ་
དང་བུ་མོ། ཡང་ན་འབྲི་མོ་དང་བེའུའི་བར་སྦྲེལ་བྱེད་ཀྱི་བརྩེ་དུང་མཚོན་པའི་
- 132 -



རང་གཤིས་གདུང་འབོད།
འབྲེལ་ཡོད་བརྙན་ངོས་མང་ཙམ་ཐོན་པ་ཡིན་ན། རྗེས་སོར་འབྲི་མོ་འཚོང་སྐབས་
སྐྱོ་གར་གྱི་རྣམ་པ་དེ་ལས་ལྷག་པ་ཞིག་ཐོན་ལོས་ཐུབ་སྙམ།
འདི་དག་ནི་ཡིད་ཅུང་ཕངས་དགོས་ས་དག་རེད། འོན་ཏེ་སྤྱིར་བོད་ཀྱི་སྤྱི་
ཚོགས་དཔལ་འབྱོར་དང་རིག་གནས་སོགས་ད་དུང་རྗེས་སུ་ལུས་ཡོད་པས་ན། ང་
ཚོའི་གློག་བརྙན་ལས་རིགས་ཀྱང་ལམ་དུ་ཆས་ཀ་མ་ཡིན་པ་བཤད་མ་དགོས་པ་ཞིག་
རེད། དེ་བས་ན་དཀའ་ཚེགས་ངང་ནར་སོན་འོང་བཞིན་པའི་འུ་ཚོ་རང་གི་ན་
གཞོན་གློག་བརྙན་འཁྲབ་འཁྲིད་པ་ཚོའི་ཐོག་མའི་དུས་སྐབས་འདི་ལ། འུ་ཚོས་ཅིས་
ཀྱང་བརྩི་མཐོང་དང་གཅེས་འཛིན་ཡག་པོ་བྱེད་དགོས་ལ། ད་དུང་སེམས་ཁུར་གྱིས་
ཁྱོགས་ཡོད་པའི་དགག་སྒྲུབ་ཀྱི་སྐུལ་ལྕག་ཀྱང་འདེབས་དགོས་ཨང་།
2007ལོའི་རྒྱ་ལོའི་ལོ་སར་ལ།
133 -



བདེ་ཆེན་དམ་པ་དང་། དེ་དུས་ཀུན་བག་མ་འགྲོ་བ་འདི་དག་
རྟ། ང་ཚོ་ལ་ཡང་ད་ག་པ་་་་་་
11:
༢



ལེའུ་གསུམ་པ། སྟོང་ལོའི“སྦྱིན་སྲེག”ཆེན་མོ།
་་
་
་
་
་
་
1:|



無我無能,
但已, 將我



ཀྱི་རང་གཤིས་གདུང་འབོད། བོད་མའི་
པ་ཚ་བ་སྐྱེ་བ་ན་མཚོ་ཙམ་དུ་ཁ་སྔོན་ནད་པའི་
|
|
“ཡིག་རྨོངས་པ”ཞེས་པ་དེ་ནི་ཡུལ་མི་ཚོར་
ཀྱི་ཏིང་མཚང་འདྲ་སྤྱད་ཅིག་ཡིན་ནམ།
བ ་
|
རྩོམ་ཡིག་འདི་མ་བྲིས་སྔོན་ལ་འུ་ཚོས་ལོ་རྒྱུས་སྟེང་ཧྥ་རན་སི་ནས་བྱུང་བའི་
གཏམ་རྒྱུད་ཐུང་ངུ་གཉིས་ལ་བལྟ་བར་བྱེད། དེ་ཡང1761ལོར། “ཆོས་ལུགས་
གསར་མར”(#*#)དད་པ་བྱེད་མཁན་རང་ཁ་ལ་སི་ཟེར་བའི་མི་སེར་ཞིག་ལ། ཧྥ་
རན་སིའི་རྒྱལ་ཆོས་ཏེ། རྒྱུ་འབྲས་ཐེད་དུ་བོར་ཡོད་པའི་གནམ་བདག་ཆོས་ལུགས་
ཀྱི་མ་ཉེས་ཁ་གཡོགས་ཐེབས་ཏེ་བཙོན་བཟུང་དང་མནར་གཅོད་ཡ་ང་བ་བྱས་མཐར་
བསྒགས་གསོད་དུ་བཏང་སོང་བ་རེད། ཁྲིམས་མེད་ལུགས་མེད་ཀྱི་གྱོད་གཞི་འདི་
ཐོས་རྗེས། གློལ་ཐེར་ལགས་ཀྱིས་ཤེས་ཡོན་ཅན་ཞིག་གི་འགན་འཁྲི་སྙིང་ལ་བཅངས་
ནས་ཁོང་དང་འབྲེལ་བ་ཅི་ཡང་མེད་པའི་མི་སེར་འདིའི་ཉེས་འགེལ་དཀར་འདོན་
བྱེད་ཆེད། བསམ་བློའི་ངར་ཞགས་དང་བཅས་གནམ་བདག་ཆོས་ལུགས་དང་གྱོད་
བཤེར་གྱི་འགྲན་ཡོ་བཙུགས་པ་རེད་ལ་མཐར་འབྲེལ་ཡོད་ཀྱི་མི་སྒེར་དང་རྩ་འཛུགས་
ལ་ཡང་ཁྲིམས་ཐག་ནན་མོ་གཅོད་དུ་བཅུག་སོང་བ་རེད། ད་
1894ལོར། ཡང་ཧྥ་རན་སི་སྲིད་གཞུང་ནས་མི་རིགས་ཡ་ཧུ་དཱ་པ་ཡིན་པའི་
- 137 -



“ཡིག་རྨོངས་པ”ཞེས་པ་དེ་ནི་ཡུལ་མི་ཚོར་མཚང་འདྲ་སྤྱད་ཅིག་ཡིན་ནམ། -
དམག་དཔོན་ཏི་ལེ་ཧྥུ་སི་ཟེར་བ་ཞིག་ལ། “འཇར་མན་གྱི་གསང་མྱུལ་མཁན”ཞེས་
པའི་ཞྭ་མོ་བཙན་གྱིས་གཡོགས་ཏེ་བཙོན་བཟུང་དང་ཁྲིམས་ཆད་བཅད་པ་རེད།
གྱོད་གཞི་འདི་སྙོན་འཛུགས་དང་ཁག་འགེལ་ཁོ་ན་ཡིན་པ་རྩད་ཆོད་རྗེས། ཟོ་ལའ0
ལགས་སེམས་གཏིང་ནས་ཁྲོས་པར་གྱུར་ཏེ་སྐད་གྲགས་ཅན་གྱི་ཞུ་གཏུག་རྩོམ་ཡིག
《ངས་གྱོད་བཤེར་བྱ་རྒྱུ》《&#*》)ཞེས་པ་དེ་འབྲེལ་ཡོད་ཚགས་པར་དུ་སྤེལ་བ་
བརྒྱུད། ཧྥ་རན་སིའི་རྒྱལ་སྲུང་ལས་ཁག་དང་དམག་དོན་ཁྲིམས་ཁང་། ད་དུང་
འབྲེལ་ཡོད་དམག་སྤྱི་དང་དམག་དཔོན་དག་གི་ནག་ཉེས་ཐེར་འདོན་བྱས་པ་རེད།
དེར་སྤྱི་ཚོགས་གནོན་ཤུགས་ཐེབས་པའི་དབང་འཛིན་ལས་ཁུངས་ནས་གནོད་འཚེ་
གཏོང་བར་རྩོམ་པའི་ཚེ་ན། ཟོ་ལའ་ཁོང་དབྱིན་ཇི་རུ་ཉེན་བྱོལ་དུ་མི་འགྲོ་ཀ་མེད་
བྱུང་འདུག འོན་ཀྱང་ཕྱི་ལོར་ཏི་ལེ་གྲུ་སིའི་ཉེས་པར་དཀར་འདོན་ཐོབ་པ་དང་།
ཁོང་ཡང་བདེ་བླག་ངང་ཕྱིར་རྒྱལ་ནང་དུ་ལོག་ཕེབས་གནང་ཐུབ་སོང་བ་རེད། དེ་
ཀྱང་སྤྱི་ཚོགས་ཀྱི་དྲང་བདེན་སྐྱོང་རྒྱུ་དང་མི་སེར་གྱི་སྐྱིད་སྡུག་གི་ཕྱིར་རྒྱུ་འབྲས་ཀྱི་
སྐད་ཆ་བཤད་རྒྱུ་དེ། རང་གི་གཡོལ་དུ་མེད་པའི་འགན་འཁྲི་དང་འབོག་ ཏུ་མེད་
པའི་དོ་ཁུར་དུ་བརྩི་བའི། ཧྥ་རན་སིའི་བསམ་བློ་དང་ཤེས་རིག་གི་མི་བོ་ཆེ་འདི་དག་
གི་བདེན་པ་བདར་བའི་རང་གཤིས་དང་སྤོབས་པ། གནས་ལུགས་སྐྱོང་བའི་བསམ་
སྦྱོར་དང་སྨྲ་བརྗོད་ཀྱིས། ཧྥ་རན་སི་མ་ཟད་ནུབ་ཕྱོགས་རྒྱལ་ཁབ་ཧྲིལ་པོའི་ཤེས་
ཡོན་ཅན་གྱི་སྡེའི་བསམ་བློའི་ཤེས་རིག་གི་སྒྲོམ་གཞི་ཆགས་པར་ཁ་ཕྱོགས་བསྟན་ཡོད་
p སྒྲོལའ། (E. Zola,E+R, 1840 - 1902) ཧྥ་རན་སིའི་རྩོམ་མཁན། བརྩམས་ཆོས《མྱུ་གུ་
འབུས་པ》སོགས་འདུག
- 138 -



ད་ལ་རང་གཤིས་གདུང་འབོད། འཚོ་
པ་རེད། འདིའི་འཕྲོ་ནས་འུ་ཚོས་འུ་ཚོ་རང་གི་ཡོན་ཏན་པ་ཞིག་གིས་རང་གི་མི་སེར་
ལ་ལྟ་ཚུལ་ག་འདྲ་འཛིན་གྱིན་ཡོད་པ་དང་། སླད་མར་འདི་ལྟའི་ལྟ་ཚུལ་ལ་འུ་ཚོས་ཅི།
ལྟར་མཉམ་འཇོག་བྱེད་དགོས་པའི་ཐད་ལ་བགྲོ་གླེང་ཐུང་ངུ་ཞིག་བྱེད། །
དེ་ཡང་ཉིས་སྟོང་བདུན་ལོའི《ཤར་དུང་རིའི》(སྤྱིའི་དེབ་གྲངས་ཉི་ཤུ་པ)སྟེང་
དུ་དུང་ཟེར་བ་ཞིག་གིས《བོད་ཀྱི་སྒྲ་སྙན་བདུང(རྡུང》ལེན་གྱི་རྒྱལ་པོ་རྨ་ཆུའི་དཔལ་
མགོན་རེད་ཟེར་བའི་སྐད་ཆ་དེའི་གོ་དོན་དང་འབྲེལ་བའི་གཏམ་གླེང་ཐོར་བུ》ཞེས་
པའི་རྩོམ་ཡིག་སྤེལ་ཏེ་བོད་ཀྱི་སྒྲ་སྙན་རྡུང་ལེན་པ་དང་སྒྲ་སྙན་རྡུང་ལེན་ལ་འཁང་
རའམ་མཚང་འབྱིན་བྱས་འདུག ང་རང་ན་གཞོན་རྩོམ་དགའ་དག་གི་བསམ་བློ་
གསར་པ་དང་ལང་ཚོའི་སྤོབས་པས་ཁེངས་ཡོད་པའི་རྩོམ་ཡིག་དག་ཀློག་རྒྱུར་ཧ་ཅང་
དགའ་པོ་ཡོད་རུང་། རྩོམ་ཡིག་འདི་བཀླགས་ཚར་འོངས་དུས་བདག་གི་སེམས་ཁོང་
ཧྲིལ་པོ་མི་སྐྱིད་པའི་ན་བུན་གྱིས་བཏུམས་འོང་།
སྤྱིར་ན་དགག་སྒྲུབ་བམ་དོགས་དཔྱོད་རྩོམ་ཡིག་གི་མདའ་རྩེ་མདུང་སྣེ་ཇི་
འདྲིའི་རྣོ་ཞིང་དབལ་ཆེ་ན་ཡང་། དེའི་ཆེས་མཐའ་མཇུག་གི་བསམ་བློའི་འབབ་
སྟེགས་ནི་གནས་ལུགས་དང་དྲང་བདེན་གྱིས་ཡོངས་སུ་ཁྱོགས་ཡོད་པའི་སེམས་ཁུར་
དང་དཀྱེལ་ཡངས་ཡིན་ན་འགྲིག་ཨང་། འོན་ཀྱང་རྩོམ་ཡིག་འདིས་སྐད་ཆ་ཅི་ལྟར་
འཆད་ཀྱིན་འདུག འདི་ནས་འུ་ཚོས་འབྲེལ་ཡོད་ཀྱི་དོན་ཚན་དང་ཚིག་རྐང་གཙོ་བོ་
ཁ་ཤས་ལོགས་སུ་བཀར་ཏེ་དཔྱད་པ་ཕྲན་བུ་ཞིག་གཏོང་། །
ཐོག་མར་བོད་ཀྱི་སྒྲ་སྙན་རྡུང་ལེན་ལྟ་བུའི་དམངས་ཁྲོད་རང་བཞིན་གྱི་རོལ་
དབྱངས་ཁྱབ་ཆུང་བ་ཞིག བརྒྱ་ལོ་སྔོན་མའི་ལོ་རབས་བརྒྱད་ཅུའི་ཨ་རི་དང་ནུབ་
- 139 -



“ཡིག་རྨོངས་པ”ཞེས་པ་དེ་ནི་ཡུལ་མི་ཚོར་མཚང་འདུ་སྤྱད་ཅིག་ཡིན་ནམ།
ཕྱོགས་རྒྱལ་ཁབ་ཀྱི་དེང་རབས་རོལ་མོའི་དར་ཆའམ་རྡོ་རིང་ཡིན་ཟེར་བའི་མལ་ཁོ་རྗེ་
ཁུ་སོན(f t, F•ཆོt)སོགས་ཀྱི་རོལ་དབྱངས་སྒྱུ་རྩལ་གྱི་མཐོ་ཚད་དང་གཤིབ་
བསྡུར་བྱེད་པ་དེ་ནི་ཧ་ཅང་འོས་མི་འཚམ་ལ་ཆ་མི་འགྲིག་པའི་ཞིབ་འཇུག་བྱེད་
སྟངས་ཤིག་རེད་སྙམ།(གལ་ཏེ་དེ་ཞིབ་འཇུག་ཅིག་ལ་འགྲོ་ན） དེ་ནི་དཔེར་ན་མི་སེར་གྱི་
བག་ལེབ་ཁྱེར་ཡོང་སྟེ་གོང་མའི་གཡོས་ཁང་ནང་གི་ཁྱུང་སྒོང་རྨང་ཤ་ལྟ་བུའི་ཟས་སྣ་
དག་དང་བསྡུར་བ་དང་འདྲ། .ལར་རང་ལ་རོལ་མོའི་ལོ་རྒྱུས་དང་རོལ་མོའི་སྒྱུ་རྩལ་
གྱི་བློ་སྦྱོང་སྔོན་དུ་སོང་ཡོད་པ་ཞིག་ཡིན་ན། འཛམ་གླིང་མི་རིགས་གཞན་པའི་
དམངས་ཁྲོད་རོལ་དབྱངས་ཀྱི་ཁྱབ་ཁོངས་ནས་ཕན་ཚུན་གཤིབ་བསྡུར་སྒོས་བོད་ཀྱི་
དམངས་ཁྲོད་རོལ་དབྱངས(སྒྲ་སྙན་རྡུང་ལེན་ལྟ་བུ)ཀྱི་དགེ་སྐྱོན་ལེགས་ཉེས་གླེང་ན་དེ་
ནི་འོས་ཤིང་འཚམ་པ་ཞིག་རེད་སྙམ། དེ་མིན་ཕྱི་གླིང་གི་གླུ་པ་ཁ་ཤས་ཀྱི་མིང་ཙམ་
བགྲང་ཡོང་སྟེ་བོད་ཀྱི་སྒྲ་སྙན་རྡུང་ལེན་གྱིས་ཅི་ཡང་ནུས་ཀྱིན་མེད་ཟེར་ན། དེ་ནི་
དོན་སྙིང་མེད་པའི་སྐད་ཆ་སྟོང་བ་ཞིག་ཡིན་པ་ཕུད་ད་དུང་རང་ཉིད་ཚུལ་འཆོས་
དང་མདོ་མེད་ཀླད་སྟོང་ཞིག་ཡིན་པ་ཡང་མ་བསམ་ས་ནས་སྒྲེན་མོར་མིའི་སྡུན་ལ་
གཡུགས་སོང་བ་རེད། འདང་བརྒྱབ་ན་འདིར་ཡང་སྐྱོན་མི་འདུག རྩོམ་པ་པོ་ཞིག་
འཚར་ལོངས་འབྱུང་བའི་གོ་རིམ་ནི་དཀའ་ཚེགས་ཆེ་བའི་ལོ་ཟླ་རིང་མོ་ཞིག་རེད།
སྨྱུག་ཁ་འཁྱོངས་མ་འཁྱོངས། རིག་པས་འཆུན་མ་འཆུན། ཤེས་བྱས་ལྡང་མ་ལྡང་
སོགས་ཀྱི་རྒྱུ་རྐྱེན་ངེས་པར་ཡོད་སྲིད་རྒྱུ་རེད། འོན་ཀྱང་ཁྱོད་ཀྱིས་ཐ་སྙད་འགའ་རེ་
-བློར་ངེས་རྗེས་རྫིག་མདོག་རྫོབ་པོ་སྟོན་གྱིན། ལ་རྩེ་ལུང་ཁའི་ཡུལ་མི་ཚོ་ཚིག་གི་
མཚོན་ཆས་གཏུབ་ཅིང་གཤག་རྒྱུ་ཟེར་ན་དེ་ནི་ངོ་མ་ཁས་ལེན་ཁག་པ་ཞིག་རེད་ལ་
- 140



རང་གཤིས་གདུང་འབོད། ་
དགོད་བྲོ་བ་ཞིག་ཀྱང་རེད། ་་་་་་་་་་་་་་
ཁོས་བོད་ཀྱི་གླུ་པ་གླུ་མ་ཚོར། “ཁྱོད་ཚོས་རི་སྒང་གི་ཀི་ཟིང་ཁྱེར་ནས་གྲོང་
ཁྱེར་གྱི་འུར་ཟིང་ལ་བཅར་ཡོང་བ་དེས་ང་ཚོ་སུན་པོ་བཟོས་ཡོང་གིན་འདུག”ཟེར།
འདྲི་རྒྱུ་ཞིག་ཡོད་པ་ནི། ཁོས་བཤད་ཀྱིན་པའི“ང་ཚོ”ཟེར་བ་དེ་གང་ལ་གོ་ན་འགྲིག
སྐད་ཆའི་ཤུགས་ལ་ཉན་ན་དེ་ནི་ཁོ་རང་ཉིད་ཀྱིས་དབྱེ་མཚམས་ཕྱེས་ཤིང་ཁོ་རང་
ཉིད་ཀྱང་གཏོགས་ཡོད་པའི“མཐོ་རིམ་སྤྱི་ཚོགས”ཤིག་ཡིན་རྒྱུ་རེད། དེ་ལྟ་བུའི་
“མཐོ་རིམ་སྤྱི་ཚོགས”ཤིག་ཡོད་ན་དེ་དང་ལྟོས་བཅས་ཀྱི་དམའ་རིམ་སྤྱི་ཚོགས་ཤིག་
ཀྱང་ཡོད་སྲིད་ལ། དེ་ནི་ཁོ་ཚོ་སུན་པོར་བཟོ་མཁན་གྱི་བོད་ཀྱི་གླུ་པ་གླུ་མ་ཚོ་དང་དེ་
དག་ཡོང་སའི་“རི་སྒང་ཀི་ཟིང་ཅན”དེ་ཡིན་ནམ། གཞན་ཁོ་ཚོའི་མཐོ་རིམ་སྤྱི་
ཚོགས”དེའི་སེམས་ པ་ སྤྲོ་བར་གཏོང་མཁན་དེ་རྫ་ཆུ་ནགས་ མའི་འདབས་ནས་
འོངས་པའི་གླུ་སྐད་དེ་དག་མིན་ཚེ། ངེས་པར་དུ《ལྭ་བ་འཁྲུད་པའི་གླུ》འམ《ཨ་མ་
གཅིག་གི་བུ་མོ》ཡང་ན《མཁའ་ལམ》ལྟ་བུའི་གླུ་དབྱངས་དག་ཡིན་རྒྱུ་རེད། དེར་
ཡང་ཅི་སྐྱོན། མི་སུམ་ཅུར་བསམ་པ་སུམ་ཅུ་དང་མཛོ་སུམ་ཅུར་རྭ་ཁ་དྲུག་ཅུའི་དཔེ་
རེད། གཙོ་བོ་ང་ཚོས་ཕན་ཚུན་གྱི་མི་གཞི་ལ་བརྩི་འཇོག་བྱེད་དགོས་རྒྱུ་དེ་རེད།
ཕན་ཚུན་གྱི་དགའ་ཁ་འཁྱེར་ཕྱོགས་ལ་གུ་ཡངས་སྟེར་རྒྱུ་དེ་རེད། འདི་ཙམ་ཡང་
ཁས་ལེན་བྱེད་མི་ཐུབ་ན་རྩོམ་སྟེགས་ཀྱི་ལབ་བརྡོལ་དེ་དག་ལྦུ་བ་འཕྱུར་ཚུལ་ཙམ་
རེད། སྣག་ཤོག་ཆུད་ཟོས་གཏོང་ཚུལ་ཙམ་རེད། མདོར་ན་རྒྱའི་དེང་རབས་ཀྱི་ན་
གཞོན་ཤེས་ཡོན་ཅན་ཡུས་ཅེ་ཡིས་བཤད་བཞིན་པའི་ཡི་གེའི་གད་སྙིགས་སྤུང་ཚུལ་
ཙམ་རེད།
ད་ལམ་ཁག་ཏུ་
- 141-



“ཡིག་རྨོངས་པ”ཞེས་པ་དེ་ནི་ཡུལ་མི་ཚོར་མཚང་འདྲུ་སྤྱད་ཅིག་ཡིན་ནམ།
ང་ཚོའི་ཚོང་པ་སྐོར་ཞིག་གིས་ཡབ་མེས་རིང་གི་གནའ་རྫས་ལྐོག་ཏུ་འཚོང་སྟེ་
འབུམ་དངུལ་སྐགས་ལ་རྒྱག་གིན་ཡོད་པ་རེད། ང་ཚོའི་དཔོན་པོ་སྐོར་ཞིག་གིས་མི་
རིགས་ཧྲིལ་པོའི་ཆག་འཇིག་གཏའ་མར་བཞག་སྟེ་རང་གི་ཧམ་སེམས་སྐོང་བཞིན་
ཡོད་པ་རེད། ང་ཚོའི་མཁས་པ་སྐོར་ཞིག་གིས་གཞན་རྩོམ་གཡོ་སྒྱུས་བརྐུས་ཏེ་རང་
གི་མཚན་སྙན་ལས་ཐོབ་སྒྲུབ་ཀྱིན་ཡོད་པ་རེད། ཁོ་ལ་སྤོབས་པ་ཡོད་ན་དེ་དག་ལ་
འབྲི་རྒྱུ་མི་མང་ན་མི་ཉུང་བ་ཞིག་འདུག ཏག་ཏག་ཡུལ་མི་གཉོམ་ཆུང་ཚོ་སྨྱུ་གུའི་
བར་ནས་ཤིག་དང་སྲོ་མ་བཞིན་ཅི་མི་སྙམ་པར་གཅུར་ཐུབ་པ་དེས(ཀུན་སློང་སེམས་
ཁུར་གྱིས་ཁྱོགས་ཡོད་པ་ཞིག་ཡིན་ན་གཞན་ནས་བཤད་རྒྱུ་ཞིག་རེད)ཁོས་རང་ཉིད་དཔའ་
བོར་རློམ་གྱིན་ཡོད་དམ། ཡོན་ཏན་པར་རློམ་གྱིན་ཡོད་དམ། ཡང་གཅིག་བཤད་
ན། འུ་ཚོའི་རི་ཁ་ཞིང་གྲོང་གི་ཡུལ་མི་ཚོར་ད་ནི་རང་སེམས་རང་གིས་གསོ་བའི་ངག་
གླུ་ཐན་ཐུན་ཙམ་སྐྱོར་བའི་རང་དབང་ཡང་ཡོད་མི་ཆོག་གམ། དེ་ཙམ་གྱིས་ཀྱང་“ལྷ་
དཀོན་མཆོག”གི་འཕྲོ་ལ་འཚང་ཡོད་པའི་ཁོ་ཚོར་ཕོག་ཐུག་བཟོས་འགྲོའམ། །
༼དུང་ལགས་ཀྱིས་ད་དུང་“གང་འདྲ་ཞིག་ལ་རོལ་དབྱངས་ཟེར་བའང་མི་ཤེས་
པའི་མང་ཚོགས”ཟེར། ངོ་མ་རེད། མང་ཚོགས་ཤིག་གིས་“རོལ་དབྱངས”ཤིག་ག་
ལ་གོ་སྲིད། ཁོ་ཚོས་གོ་བ་ཁོ་ན་ནི་འུར་ལྕག་གཡུག་གིན་ཟོག་རྗེས་འདེད་རྒྱུ་དེ་ཙམ་པོ་
རེད། ཁོ་ཚོས་གོ་བ་ཁོ་ན་ནི་ལྕགས་ཁེམ་འཁུར་ཏེ་ཞིང་ཁར་སྐྱོད་རྒྱུ་དེ་ཙམ་པོ་རེད།
ད་དུང་ནམ་ལངས་རི་དང་སྨིན་དྲུག་ཡུལ་གྱི་སྡུག་ལས་ནས་མུག་བསགས་བྱས་འོངས་
པའི་དངུལ་ལོར་དག བུ་དང་བུ་མོ་ཚོའི་གྲོང་ཁྱེར་གྱི་སློབ་སྦྱོང་དང་འཚོ་བར་
འབུལ་རྒྱུ་དེ་ག་ཙམ་པོ་རེད། འོན་ཏེ་དུང་ལགས་ཀྱི་དེ་རིང་གི་སློབ་སྦྱོང་དང་འཚོ་བ་
- 142



རང་གཤིས་གདུང་འབོད། །
ནི་མ་བཅོས་གནམ་ལས་ལྷུང་འོང་བ་ཡིན་ནམ་རང་བྱུང་ས་ནས་སྐྱེས་འོང་བ་ཡིན་པ་
སུ་ཞིག་གིས་ཤེས། ཁོ་རང་ཉིད་ཀྱིས་མ་གཏོགས། མ་ལུས་པའི་སྐུ།།
ཁོས་ད་དུང་་བོད་ཀྱི་སྒྲ་སྙན་རྡུང་ལེན་པ་མང་ཆེ་བས་བོད་རང་གི་རིག་གནས་
ཤེས་རྒྱུ་ཕར་ཞོག ཐ་ན་མགྲིན་ཚབ་བྱེད་སྤྱད་ཀྱི་ཡི་གེའི་ཀློག་འདོན་གྱི་སྦྱོང་བརྡར་
ཡང་མ་ཐོབ་པའི་རོང་འབྲོག་གི་ཡིག་རྨོངས་པ་དག་ཡིན”ཟེར། ཨ་ཁ། བདག་གིས
“རོང་འབྲོག་གི་ཡིག་རྨོངས་པ་དག”ཅེས་པའི་ཚིག་དུམ་འདི་མཐོང་མ་ཐག་འཇིགས་
ཡེར་རེར་་རིག་གསར”སྐབས་ཀྱི་ཐ་སྙད་ཅིག་ཡིད་ལ་འཆར་ཡོང་། དེ་ནི་ཞྭ་གོན”
ཞེས་པའི་མིང་ཚིག་སྐྱི་གཡའ་བ་དེ་རེད། དུས་ངན་དེར། མི་གྲལ་ནས་ཕབ་སྟེ་ཁྱི་
གྲལ་དུ་བརྫངས་ཡོད་པའི་་ཞྭ་གོན”ཚོས་གཞན་གྱི་བརྙས་བཅོས་དང་དུ་ལེན་པ་ལས་
མགོ་བོ་ཡང་ཡར་ལ་དགྱེ་ཕོད་ཀྱི་ཡོད་པ་མ་རེད། ཁོ་ཚོས་ལོ་ཟླ་རིང་མོ་ཞིག་དེ་ལྟར་
མིའི་རྐང་འོག་ཆུབ་འོག་དང་མིའི་ཁ་ལུད་སྣབས་ལུད་ཁྲོད་ནས་བསྐྱལ་ཡོང་བ་རེད།
དེ་ལྟ་བུའི་དྲན་མི་འདོད་པའི་མཚན་སྨག་སྡུག་པོ་དེ་ལོ་རྒྱུས་ཀྱིས་རྒྱང་དུ་བསྐྱལ་སོང་
ན་ཡང་། ཉི་མ་དེ་རིང་གི་ཆར་བོད་རྩོམ་སྟེགས་ནས་སླར་ཡང“རོང་འབྲོག་ཡིག་
རྨོངས་པ་དག”ཅེས་པ་ལྟ་བུའི་མི་གཤིས་ལ་མཐོང་ཆུང་དང་མིའི་རྩིས་ཐང་ལ་རྡོག་
བཅག་བྱེད་པའི་སྐད་ཆ་དག་མཐོང་ཡོང་ཚེ། བདག་ལ་གྲལ་རིམ་འཐབ་རྩོད”ཀྱི་
དམར་དྲི་ད་དུང་ཡང་ང་ཚོའི་ནམ་མཁའ་ན་དྭངས་མེད་པ་ལྟ་བུའི་སྐྲག་སྣང་ཞིག་སྐྱེ་
འོང་། །
ཁྱེད་ཀ་ཁའི་སྦྱོར་ཀློག་མི་ཤེས་པའི་ན་གཞོན་ཡིག་རྨོངས་པ་དག” “བོད་ཀྱི་སྒྲ་
སྙན་རྡུང་ལེན་མཁན་ཡིག་རྨོངས་པ་དག” ཨ་ཧོ། གཞན་གྱིས་འུ་ཚོར་་ལོ་ཙང”
- 143 -



སཡིག་རྨོངས་པ”ཞེས་པ་དེ་ནི་ཡུལ་མི་ཚོར་མཚང་འདྲ་སྤྱད་ཅིག་ཡིན་ནམ།
ཞེས་སོང་ས་བསྡད་ས་ནས་སྣར་ཕུ་རུང་འགེབས་ཀྱིན་བཞའ་སྟེ་འགྲོ་བར་ཅི་ཁག
ད་ནི་རང་གི་སྤུན་ཟླས་ཀྱང་འདི་ལྟར་རང་ལ་འཕྱ་བཞིན་འདུག གནའ་མི་ངར་
ཆེན་ཚོས་སྡང་དགྲ་བོས་བརྙས་ན་བརྙས་སྲོལ་རེད། ནང་ཕུ་ནུས་བརྙས་ན་ཤི་ཡང་
རུང་ཟེར་བའི་སྐབས་ཀྱི་སེམས་གཏིང་གི་ན་ཟུག་དང་འུ་ཐུག་དེ་ངས་དེ་རིང་གཞི་
ནས་ཤེས་ཡོང་གི ཉི་གཞོན་ལགས་ཀྱིས“གཞུང་པོ་ཏི་བརྒྱ་ཕྲག་བློ་ཡིད་དུ་ཤར་མར་
འཛིན་ཀྱང་ཁོང་ཁྲོ་དང་ཞེ་སྡང་ནི་ཀ་ཁ་ཡིག་ངོ་ཆོད་པ་དག་ལས་ལྡབ་འགྱུར་གྱིས་ཆེ་
བ་ང་ཚོའི་མཐའ་འཁོར་དུ་གང་མང་མང་ཡོད་པ་མ་ཡིན་ནམ”ཞེས་བརྗོད་པ་བཞིན།
གཞུང་པོ་ཏི་བློ་ན་ཡོད་མེད་ཤེས་དཀའ་རུང་དུང་ཟེར་བ་འདིས། ཁོང་ཁྲོ་དང་ཞེ་
སྡང་ནས་སློབ་གསོའི་གོ་སྐབས་ཐོབ་མ་ཐུབ་པའི་བོད་ཀྱི་བྱིས་པ་ཚོར་ལྟ་ཚུལ་ག་འདྲ་
འཛིན་གྱིན་འདུག རྣམ་འགྱུར་ག་འདྲ་སྟོན་གྱིན་འདུག ཚང་མས་གཅིག་ཤོད་
དང་། འདི་ན་ཤེས་ཡོན་ཅན་ཞིག་གི་གདུང་སེམས་ཡོད་དམ། འགན་འཁྲི་ཡོད་
དམ། རྒྱུ་འབྲས་ཡོད་དམ། ཐ་ན་ཁྲེལ་དང་ངོ་ཚ་ཙམ་ཡོད་དམ། གནོང་དང་
འཛེམ་དོགས་ཙམ་ཡོད་དམ།
དེ་ཡང་ཡི་གེར་རྨོངས་པ་ནི་ངོ་མ་ངོ་ཚ་ཞིག་རེད། འུ་ཚོ་བོད་རིགས་ཀྱང་ཡིག་
རྨོངས་པ་མང་བའི་མི་རིགས་ལས་ངན་ཞིག་རེད། འོན་ཏེ་དེ་ཡང་ལོ་རྒྱུས་རྒྱུ་རྐྱེན་
བྱས་ཏེ་གྲུབ་པ་ཞིག་རེད་མ་གཏོགས་ང་ཚོ་སུས་ཀྱང་བསམ་བཞིན་དུ་རང་ཉིད་ཡིག་
རྨོངས་པ་ཞིག་ཏུ་ག་ལ་གཏོང་སྲིད། དེ་བས་ན་དཔལ་ཡོན་མ་དར་བའི་མུན་ནག་གི་
- རྣམ་པ་འདི་ནི་འུ་ཚོ་མི་སྒེར་ཙམ་མ་ཟད་མི་རིགས་ཧྲིལ་པོ། ཐ་ན་མིའི་རིགས་བྱིངས་
ཀྱི་ལོ་རྒྱུས་སྐྱོ་གར་ཞིག་རེད། འོན་ཀྱང་འུ་ཚོས་ད་དུང་རང་གི་ཡུལ་མི་ཚོར་“ཡེག་
- 144
-



།དུས་མིན་གྱི་རང་གཤིས་གདུང་འབོད། ༢ ་༢ $152/
རྨོངས་པ་དག”ཅེས་འཕྱ་སྨོད་དང་མཐོང་ཆུང་བྱེད་པ་ཡིན་ན། ཕ་མ་དང་སྤྱི་ཚོགས་
ཀྱི་དྲིན་གྱིས་ཀ་ང་ཡིག་ངོ་ཙམ་ཆོད་ཡོད་པའི་འུ་ཚོ་རང་ཉིད་ལ་རིན་ཐང་ག་འདྲ་གླེང་
ཀུ:|:“མདོ་སྨད་ཀྱི་ས་གནས་སོ་སོ་ན་ངག་འཛེར་འཛེར་བྱེད་མཁན་མང་ཆེ་བ་ནི་
གནས་ལུགས་མི་བརྩི་བ་དང་རིག་གནས་མི་ཤེས་པ། ཐག་རིང་ལ་ལྟ་བའི་མིག་རྒྱང་
མེད་པ་དག་ཡིན་པ་ནི་ཁོ་ཚོ་མི་རེ་རེའི་འཚོ་བའི་གནས་བབ་ལ་རྒྱུས་ལོན་ཅུང་ཟད་རེ་
བྱས་ན་ཧ་གོ་ཡོང་གི་རེད”ཟེར། ངོ་མ་རེད། ང་ཚོའི་འཚོ་བའི་གནས་བབ་ལ་ཅིག་
ལྟོས་དང་། ང་ཚོའི་དཔལ་འབྱོར་དང་རིག་གནས། ང་ཚོའི་སློབ་གསོ་སོགས་སྤྱི་
ཚོགས་ལས་རིགས་ཀུན་གྱི་ཆུ་ཚད་ལ་ཅིག་ལྟོས་དང་། འདི་ལྟའི་རྗེས་ལུས་ཀྱི་འཚོ་
བའི་གནས་བབ་ནས་་གནས་ལུགས་བརྩི་བ” “རིག་གནས་ཤེས་པ” “ཐག་རིང་ལ་
ལྟ་བའི་མིག་རྒྱང་ཡོད་པའི”མི་རབས་ཤིག་འབྱུང་རྒྱུ་ཧ་ཅང་དཀའ་མོ་རེད། དེ་ལྟ་
མོད་ཀྱི། རང་ལ་ནམ་ཡང་དགའ་བསུ་བྱེད་མི་སྲིད་པའི་གྲོང་ཁྱེར་གྱི་ཁ་སྤྲོད་ནས།
“ཡིག་རྨོངས་པ”ཚོས་འདི་ལྟར“ངག་འཛེར་འཛེར”བྱེད་ཕོད་པའི་སྤོབས་པ་དང་
སྙིང་རྗེ་བའི་ཨུ་ཚུགས་དེ་ཁོ་ན་ཡང་། བླང་དོར་འཇུག་ལྡོག་གི་བློ་མིག་ལྡོང་ཡོད་པའི་
ཤེས་ཡོན་ཅན་ཞིག་གི་ང་རྒྱལ་དང་བསྡུར་འོང་ཚེ། དེ་ནི་ཇི་འདྲའི་གླེང་རིན་ཡོད་པ་
ཞིག་དང་ཇི་འདྲའི་མི་སེམས་གཏིང་ནས་སྒུལ་བྱེད་ཅིག་རེད་ཨང་།
“ད་དུང་ཁོ་ཚོས་ཆོས་ལུགས་དང་སྲིད་ཇུས། སློབ་གསོ་ལྟ་བུའི་གནད་དོན་
ཆེན་པོ་དག་ལ་འོལ་ཚོད་ཀྱིས་ཐེ་གཏོགས་བྱས་ཏེ་རོལ་དབྱངས་སྒྱུ་རྩལ་གྱི་རིན་ཐང་
དང་བྲོ་བ། ཁྱད་ཆོས་སོགས་རྨེག་མེད་དུ་བཏང་འཇོག་པར་བསམ་བློ་ཕྲན་ཙམ་
- 145
-



“ཡིག་རྨོངས་པ”ཞེས་པ་དེ་ནི་ཡུལ་མི་ཚོར་མཚང་འདྲུ་སྤྱད་ཅིག་ཡིན་ནམ།
ཡང་གཏོང་གི་མེད་པའང་ཁོ་ཚོས་མི་ཤེས་ཤེས་ཁུལ་དང་མི་འཇོན་འཇོན་ཁུལ་བྱེད་
པའི་རྒྱུ་རྐྱེན་རང་མ་ཡིན་ནམ”ཟེར། ཚིག་ཚོགས་ཚན་པ་འདིའི་མ་མཐའི་ཚིག་གི་
སྦྱོར་བ་ཡང་འཕྲོད་ཀྱིན་མེད་ན་ཡང་། ཡུལ་མི་ཚོར་མཐོང་ཆུང་བྱེད་པའི་ངག་
འགྲོས་ད་དུང་ཚེགས་མེད་དུ་མཐོང་ཐུབ། དེ་མིན་ཁོས་རྩི་བཞིན་པའི་ཆོས་ལུགས་
དང་སྲིད་ཇུས་དང་སློབ་གསོ་སོགས་གནད་དོན་ཆེན་པོ”དག་ལ། ཡང་ཁོ་རང་
གིས་འཕྱ་བཞིན་པའི“ཡིག་རྨོངས་པ” དག་གིས་ཐེ་གཏོགས་བྱེད་ནུས་སམ། ཐེ་
གཏོགས་བྱེད་ཕོད་དམ།(ལར་ཡིག་རྨོངས་པ”ཚོས་ཀྱང་ཐེ་གཏོགས་བྱེད་ཆོག་པའི་སྲིད་ཇུས་
ཤིག་ཡོད་ཚེ་ང་ཚོ་ཇི་འདྲའི་སྐྱིད་པ་ལ) སྔ་ཕྱི་འབྲེལ་མི་ཆགས་པའི་སྐད་ཆ་འདི་དག་གིས་
བདག་ལ་རྒྱ་ནག་གི་མདུང་དང་ཕུབ་འཚོང་བ་ཞེས་པའི་གཏམ་རྒྱུད་དགོད་བྲོ་བོ་དེ་
དྲན་དུ་བཅུག་ཡོང་། ད་དུང“ཡིག་རྨོངས་པ”ཚོས་“གནད་དོན་ཆེན་པོ”དེ་དག་ལ་
ཐེ་གཏོགས་བྱས་པ་བརྒྱུད་རོལ་དབྱངས་སྒྱུ་རྩལ་གྱི་རིན་ཐང་དང་བྲོ་བ། ཁྱད་ཆོས་
སོགས་རྨེག་མེད་བཏང་འཇོག”ཟེར། འོན་ཀྱང་ཡིག་རྨོངས་པ”ཞིག་གི“མི་ཤེས་
ཤེས་ཁུལ”དང“མི་འཇོན་འཇོན་ཁུལ”ཙམ་གྱིས་ཀྱང་རྨེག་མེད་དུ་གཏོང་ཐུབ་པ་
ཞིག་ཡིན་ཚེ་དེ་ནི་དོན་དངོས་ཀྱི་རོལ་དབྱངས་སྒྱུ་རྩལ་ཅིག་ཡིན་སྲིད་དམ། ཕྱི་མ་
དེ་བས་ན། དུང་ལགས། ཁྱོད་ཀྱི་བསམ་འཆར་མདོར་བསྡུས་ན། ཁྱོད་ཚོ
“སུན་པོ་བཟོ་མཁན”འདི་དག ཁྱོད་ཚོའི “དྭངས་གཙང་རྙོག་པར”གཏོང་བ་
འདི་དག ཁྱོད་ཚོའི“ལྷིང་འཇགས་དཀྲོགས་མཁན”འདི་དག ཁྱོད་ཚོའི“ཤེས་
རབ་འཆལ་དུ་འཇུག་མཁན” འདི་དག་ “མི་ཤེས་ཤེས་ཁུལ” དང “ མི་འཇོན་
འཇོན་ཁུལ”གྱིས་“ངག་འཛེར་འཛེར”བྱེད་པའི་ཡིག་རྨོངས་པ”འདི་དག ནམ་
- 146 -



རང་གཤིས་གདུང་འབོད། །
ཡང་ལུང་ཀྱོག་རི་ཁུག་དག་ནས་གནའ་བོའི་མཛེ་ཕོ་མཛེ་མོ་བཞིན་སྡུག་བསྔལ་དང་
ཁེར་རྐྱང་ཁོག་ལ་མནན་ཏེ་ཁུ་སིམ་མེར་ས་རྡོ་ལ་འཐིམ་སོང་ན་འགྲིག་ཨང་། འོན་
ཀྱང་“ རྒྱུ་འབྲས་ཀྱི་སྐད་སྒྲ་ཇི་འདྲའི་དམའ་ན་ཡང་གཞན་གྱིས་གོ་བའི་བར་དེས་
འབོད་མཚམས་འཇོག་མི་སྲིད”(ཧྥི་རེའུ་ཏིའི་གསུང)ཅེས་པ་ལྟར། བྱ་དངོས་འཕེལ་
རྒྱས་ཀྱི་ཆོས་ཉིད་ལ་ཁྱོད་དང་ང་ལྟ་བུས་ནམ་ཡང་ཚོད་འཛིན་བྱེད་ཐུབ་པ་མ་རེད།
དེ་ལྟར་བོད་ཀྱི་གླུ་པ་གླུ་མ་དག་ལ། བོད་ཀྱི་སྒྲ་སྙན་རྡུང་ལེན་པ་དག་ལ། ཁྱོད་ལྟ་
བུའི་རིག་གནས་ཡོན་ཏན་མེད་ཀྱང་། ཁྱོད་ལྟ་བུའི་གྲོང་ཁྱེར་འགྲིམ་སྟེ་སློབ་སྦྱོང་
བྱེད་པའི་གོ་སྐབས་མ་ཐོབ་ཀྱང་། ཀུན་པོ་རྡུལ་ དམར་ལང་ལོང་འཁྲུགས་ པའི་
འཁོར་བའི་ལམ་པོ་ཆེར་སྐྱོད་མཁན་ཡིན་པའི་ཆ་ནས་སྐྱིད་ལ་སྡུག་པའི་མི་ཚེ་གླུ་རུ་
ལེན་པའི་ངག་སྒོ་ནམ་ཡང་སུས་ཀྱང་འགོག་ཐུབ་པ་མ་རེད། །
མཇུག་མཐར། “གལ་ཏེ་སྒྱུ་རྩལ་མྱོང་རོལ་བྱེད་འདོད་ན། ཐོག་མར་སྒྱུ་
རྩལ་ལ་བློ་སྦྱོང་བྱེད་ཤེས་པའི་མི་ཞིག་ཏུ་འགྱུར་དགོས་པ་ཡིན”ཞེས་དུང་ལགས་ཀྱིས་
རང་གི་རྩོམ་གྱི་འགོར་ཀོར་ཁིའི་སྐད་ཆ་ཡིན་ཟེར་བའི་ཚིག་དུམ་ཞིག་འཁོད་ཡོད་པ་
དེ་ཁོ་རང་ལ་ཕྱིར་ཕུལ་བ་ཡིན། །
:|: ། | ན་
2007,7.14-7.15
། ན་
147



སྟོང་ལོའི“སྦྱིན་སྲེག”ཆེན་མོ།
སྟོང་ལོའི“སྦྱིན་སྲེག”ཆེན་མོ།
༡༡
2006ལོའི་ལོ་འགོ་ནས་བཟུང་ཨ་མདོ་རེབ་གོང་སོགས་བོད་ཡུལ་གྱི་ས་ཕྱོགས་སོ་སོ་
ནས་སྐྱེ་ཁམས་སྲུང་སྐྱོང་ལ་དམིགས་ཏེ་མང་ཚོགས་རང་བཞིན་གྱི་སྲམ་སྲེག་བྱ་འགུལ་རབ་དང༌
རིམ་པ་སྤེལ་བར་བྲིས་པའི་སྐད་ཆ།
21
བོད་ཁ་བ་ཅན་བྱང་སེམས་ཀྱི་ཡུལ་གྲུ་ཡིན་ཟེར། སྙིང་རྗེ་ཡི་ཞིང་ཁམས་ཡིན་
ཟེར། ཐུགས་རྗེ་ཆེན་པོའི་གདུལ་ཞིང་ཡིན་ཟེར། མ་ཎི་ཡི་གེ་དྲུག་མ་ཟློ་ བའི་
འཕགས་ཡུལ་གཉིས་པ་ཡིན་ཟེར། དམག་འཁྲུག་དང་ནད་ཡམས། བརྙས་སྨོད་
དང་དམའ་འབེབ། ལྟོགས་སྐོམ་དང་མུག་སྦྲང་སོགས་རྒྱུན་འབྱམས་སུ་གྱུར་ཡོད་
པའི་སྤྱི་ཚོགས་ཤིག་ཏུ་འཚོ་བའི་མི་རྣམས་ལ་མཚོན་ན། ཡུལ་ཁམས་འདི་ནི་རེ་སྙེག་
བྱེད་འདོད་པའི་ཞི་བདེ་ཀུན་ཕན་དང་སྤྲོ་སྐྱིད་མཉམ་གནས་ཀྱི་ཕུགས་བསམ་རྒྱལ་
ཁམས་ཤིག་ཅི་ལ་མིན། འོན་ཀྱང་དོན་དུ་དེ་ལྟར་ཡིན་ནམ། དོན་དུ་ང་ཚོ་ཁ་དན་
ཚིག་ལ་གནས་ཡོད་དམ། དེ་སྔོན་ཞོགས་དུང་གིས་འུ་ཚོར་དངོས་གནས་དད་པ་
- 148
-



རང་གཤིས་གདུང་འབོད།
ཡོད་མེད་གནད་འགག་ལ་ཐུག་ཚེ་ད་གཟོད་གསལ་བོར་རྟོགས་ཡོང་གི་རེད”ཟེར་བ་
ནང་བཞིན། འུ་ཚོ་བོད་པ་ཚོ་འུ་ཚོ་རང་གིས་མི་ཚེ་ཧྲིལ་པོར་ཁ་ནས་རླུང་ལྟར་སྒྲོག་
གིན་པའི་ཉིན་མཚན་དུས་དྲུག་དབྱེར་མེད་སེམས་སྙིང་རྗེས་ཁེངས། ལག་ཐལ་མོ་
སྦྱོར། ངག་མ་ཎི་བློ། མིག་མཆི་མ་འཁྲུག་སྟེ་མར་གྱུར་སེམས་ཅན་ཐམས་ཅད་ལ་
བདེ་བ་ཁོ་ན་སྦྱིན་དང་སྦྱིན་འདོད་ལས་སྡུག་བསྔལ་ཏིལ་ཙམ་གཏོང་དང་གཏོང་
སེམས་མེད་པ་ཞིག་ཡིན་ནམ། །
དེ་རིང་ང་ཚོ་མི་རེ་རེས་འདི་ལྟར་ལག་པ་བྲང་དུ་འཇོག་ལ་རང་ཉིད་ལ་ཚ་འདྲི་
ནན་མོ་ཞིག་གཏོང་། བྱ་ 1 : 141: བདུན་
སྒམ་ལ་དཀྱེལ་ཡངས་པའི་བོད་བཙན་པོ་རིམ་བྱོན་གྱི་དགོངས་གཞི་ཐུགས་
ཇུས་ནང་ལྟར་ནང་ཆོས་བོད་དུ་དར་བ་ནས་བཟུང་། ང་ཚོས་རྒྱལ་བའི་དགོངས་པ་
བདེ་བླག་རྙེད་ཕྱིར་དེ་རིང་བར་ལས་རྒྱུ་འབྲས་རྗོད་ཀྱིན་ཡོང་། ཚེ་འདི་ཕྱི་འཆད་
ཀྱིན་ཡོང་། དགེ་བའི་ཕན་ཡོན་དང་སྡུག་པའི་ཉེས་དམིགས་གླེང་གིན་ཡོང་། ང་
ཚོས་ལོ་ངོ་སྟོང་གི་རིང་འདི་ལ་བློ་སྦྱོང་བྱས། འདི་ལ་བག་ཆགས་བཞག ནམ་རྒྱུན་
རྒྱུ་འབྲས་སྲུང་ཕྱིར་སྲོག་ཀྱང་གཏོང་ཕོད་ཅེས་ཁ་ཕོ་འབྲུག་ལྟར་སྒྲོག ཁུ་ཚུར་དགུང་
ལ་གཡུག འོན་ཀྱང་འཇིག་ རྟེན་འདིའི་ཁེ་དང་རྒྱལ་ཁ་ གྱོང་དང་བུབ་ ཁའི་ སོ་
མཚམས་སུ་ལྷུང་དུས་སུ། ང་ཚོའི་ཁྲོད་ན་རྩ་དོན་རྒྱུན་འཁྱོངས་བྱེད་ཐུབ་མཁན་ག་
ཙམ་ཡོད། ང་ཚོའི་ཁྲོད་ན་གནས་ལུགས་རླུང་ལ་མི་སྐུར་མཁན་ག་ཙམ་ཡོད། དེ་
བས་བདག་གིས་བལྟས་ན། འུ་ཚོས་དེ་རིང་བར་བསམ་བཞིན་པ་དང་སྒྲུབ་ཀྱིན་པ་
མང་དག་ཅིག་འུ་ཚོའི་དད་པ་བྱེད་བཞིན་པའི་དམ་པའི་ཆོས་ཀྱི་དགོངས་པ་དང་
- 149 -



སྟོང་ལོའི“སྦྱིན་སྲེག”ཆེན་མོ།
འགལ་བ་ལྟག་སྤྲོད་དུ་གྱུར་འདུག དོན་འདི་དེ་རིང་དཔེ་མཚོན་དུ་གྱུར་པའི་ཟུར་
ཞིག་ནས་ཁ་གསལ་བཀྲོལ་ཆོག འུ་ཚོའི་རྒྱན་གོས་ལ་དཔེ་ལེན། འཛམ་གླིང་མི་
རིགས་གང་ལ་བསྡུར་ན་ཡང་འུ་ཚོའི་རྒྱན་གོས་ལྟ་བུའི་་རིན་ཐང་ཆེ་བ”དང་“རྩ་བ་
ཡོད་པ”ཞིག་མཐོང་དཀའ་རྒྱུ་རེད། ཁྱོད་ད་དུང་དགའ་རྒྱུ་མ་སྔ། ང་ཚོའི་རྒྱན་
གོས་ནི་ཝ་ལྤགས། སྲམ་པགས། གཡི་ལྤགས། སྟག་ པགས། གཟིག་པགས་
སོགས་སེམས་ཅན་གཅན་གཟན་གྱི་པགས་རིགས་སྣ་ཚོགས་ཀྱིས་བཟོས་པ་རེད།(ཁྱིམ་
པ་བ་ལྟ་ཅི། ད་སྐབས་ཆ་རྐྱེན་བཟང་བའི་ཨ་ལགས་དང་སེར་མོ་པ་ཚོས་ཀྱང་སྟོད་
འགག་དང་ཕུར་རིང་སོགས་ཀྱི་གོང་འདབས་སུ་སྲམ་གཟིག་གི་པགས་པ་བརྒྱབ་ཡོད་
པ་རྒྱུན་དུ་མཐོང་རྒྱུ་ཡོད） བོད་མི་ས་ཡ་དྲུག་ལས་ཁྱིམ་པ་བ་མ་མཐར་ཡང་ས་ཡ་བཞི་
ཡོད་ཀྱི་རེད། ཉུང་རྩིས་བྱས་ཏེ་མི་རེའི་སྲམ་པགས་གཉིས་རེ་བརྒྱབ་པའི་དབང་དུ་
བཏང་ན་ཡང་སྲམ་པགས་ས་ཡ་བརྒྱད་རེད། ས་ཡ་བརྒྱད་ཁྲི་བརྒྱད་བརྒྱ་རེད།
གྲངས་ཀ་འདི་ས་རྡོ་རྩི་ཤིང་གི་གྲངས་ཀ་མ་རེད། འདི་སེམས་ཅན་གྱི་སྲོག་བཅད་
པའི་གྲངས་ཀ་རེད།
༡ སྲོག འུ་ཚོའི་ཁོག་ན་ཡང་ལྷོག་ལྷོག་ལྡིང་བཞིན་པ་དེ། འུ་ཚོའི་ལུས་ན་ཡང་
ལྷེམ་ལྷེམ་འབར་བཞིན་པ་དེ། །
ཀྱི་ང་ཚོས་འདི་ལྟར་རང་གི་སེན་མགོ་ཁྲག་དང་སེན་རྟིང་རྣག་བྱས་ཏེ་མུག་
གསོག་སྡུག་གསོག་བརྒྱབ་འོངས་པའི་ཁ་རྒྱབ་གསོ་སྤྱད་ཙམ་པོ། དེ་ལྟར་ཚུལ་ལྡོག་
གི་མཛེས་དཔྱོད་ལྟ་བ་ལས་བྱུང་བའི་ཚུལ་འཆོས་ཀྱི་ཁ་ངོ་སྲུང་ཕྱིར་དང་སྙིང་བོ་མེད་
པའི་འགྲན་སེམས་སྙོམ་ཕྱིར་འགྱོད་མེད་ཕངས་མེད་ངང་ཐབས་མེད་ཀ་མེད་ངང་།
- 150 -



རང་གཤིས་གདུང་འབོད།
རི་སྐྱེས་གཅན་གཟན་གྱི་པགས་རིགས་སྣ་ཚོགས་ལ་བརྗེ་བའི་སྙིང་རྗེ་བའི་གླེན་ཚུགས་
ད་དུང་མ་བཤད། གཞན་འུ་ཚོས་རང་གིས་ཉོ་བཞིན་པ་དང་གྱོན་བཞིན་པའི་
པགས་པ་འདི་དག་སེམས་ཅན་སྲོག་དང་ལྡན་པ་ཞིག་གི་རྒྱབ་ནས་དམར་བཤུ་བརྒྱབ་
འོང་བ་ཡིན་པ་དྲན་ཀི་མི་འདུག སེམས་ཅན་དེ་ཡང་དང་ཐོག་འུ་ཚོ་དང་འདྲ་བར་
མཁའ་དབུགས་འབྱིན་རྔུབ་བྱེད་ཀྱིན་ཉི་འོད་ཀྱི་ཁྲོད་ནས་སྤྲོ་དགས་ངང་འཚོ་བཞིན་
ཡོད་པ་དྲན་ཀི་མི་འདུག སེམས་ཅན་དེ་ཚོ་ལ་ཡང་འུ་ཚོ་དང་འདྲ་བར་མ་བུའི་བརྩེ་
སེམས་དང་ཕོ་མོའི་ཆགས་ཞེན་འདྲ་འདྲར་ཡོད་པ་དྲན་ཀི་མི་འདུག མདོར་ན་
སེམས་ཅན་དེ་ཚོ་ཡང་འུ་ཚོ་དང་འདྲ་བར་བདེ་བ་འདོད་ལ་སྡུག་བསྔལ་མི་འདོད་པ་
ཤ་སྟག་ཡིན་པ་དྲན་ཀི་མི་འདུག འདིའི་ལན་དུ་འུ་ཚོས་ཕལ་ཆེར་དེ་ཁོ་འཚོང་
མཁན་ལ་སྡིག་པ་མེད་ན་ང་ཉོ་མཁན་ལ་ཉེས་པ་ཅི་ཞེས་གནས་ལུགས་ངར་ངར་
བཤད་ཡོང་རྒྱུ་རེད། འོན་ཀྱང་ཁྱོད་ཀྱིས་ མ་བརྗེད། ཉོ་མཁན་མེད་ན་འཚོང་
མཁན་ཡོད་མི་སྲིད། འཚོང་མཁན་མེད་ན་གསོད་མཁན་ཡང་གང་ནས་ཡོང་། དེ་
གསུམ་ཀ་མེད་པར་གྱུར་ན་ཨེ་ཙི་ནད་ཡམས་བཞིན་དུས་རབས་འདིའི་སྲོག་རྩར་ཁྱབ་
ཀྱིན་པའི་གཅན་གཟན་གྱི་པགས་རིགས་ཉོ་འཚོང་རྒྱག་པའི་ཚོང་ར་གཏོས་ཆེ་བ་འདི་
ཡང་གང་ནས་ཡོང་། ང་ཚོས་ཚེ་ཚེ་རབས་རབས་སུ་དད་པ་བྱེད་ཀྱིན་པའི་སངས་
རྒྱས་ཆོས་གཞུང་ན་ཡང་སྡུག་པ་བགོ་བཤའ་རྒྱག་ས་མི་འགྲོ་བའི་ཚུལ་མང་དུ་གསུང་
འདུག དཔེར་ན་ལུག་གཅིག་བཤས་ནའང་དེ་གསོད་ཐབས་ལག་ལ་སྦྱོར་མཁན།
དེའི་ཤ་ཁྲག་ལོངས་སུ་སྤྱོད་མཁན། དེ་བསད་པར་རྗེས་སུ་ཡི་རང་བྱེད་མཁན་ཚང་
མར་སྡིག་པ་ལུག་ཙམ་རེ་འདྲ་མཉམ་གྱིས་ཡོད་ཚུལ་ལབ་འདུག འོ་ན་ང་ཚོས་ཀྱང་
- 151 -



སྟོང་ལོའི“སྦྱིན་སྲེག”ཆེན་མོ།
རང་གིས་ནམ་ཡང་ཚད་མར་འཛིན་གྱིན་པའི་རྒྱུ་འབྲས་ཀྱི་ཆོས་ལ་ཤེས་བཞིན་དུ་གོ་
བ་ཕྱིན་ཅི་ལོག་ཏུ་ལེན་རྒྱུ་ཡིན་ནམ་ཅི། ཡང་ན་རང་གི་ཁམས་དང་མཐུན་པའི་ཁེ་
དང་རན་པའི་ལྟ་བ་གསར་པ་ཞིག་གཏན་ལ་འབེབས་རྒྱུ་ཡིན་ནམ་ཅི། དེ་ལྟར་མིན་
ན་འུ་ཚོ་རློམ་རྒྱུ་ཅན་ཏག་ཏག་ཨེ་རེད། རྒྱུ་འབྲས་ཅན་ཏག་ཏག་ཨེ་རེད། དེ་བས་
བདག་གིས་བལྟས་ན་འུ་ཚོས་སངས་རྒྱས་ཆོས་ལུགས་ཀྱི་ལྟ་བ་ལ་ཁ་གཡར་ནས་རང་
གི་ལེ་ལོ་དང་སྒྱིད་ལུག གླེན་ཚུགས་དང་བླུན་རྟགས་འགེབས་ཐབས་བྱེད་ཀྱིན་
འདུག་པ་ལས་གཞན་སྟོན་པའི་སྲོག་གཅོད་ཡན་ན་སྡིག་གཞན་མེད་ཅེས་པ་ལྟ་བུའི་
བསླབ་བྱ་དག་ཡིད་ལ་འཛིན་གྱིན་མི་འདུག་ ཆོ ་ག 1:11:ཏི
འུ་ཚོ་ཐུགས་རྗེ་ཆེན་པོའི་བུ་སློབ་རྗེས་འཇུག་ཡིན་ཟེར་བ་མིན་ནམ། སྙིང་རྗེ་
ཅན་གྱི་བུ་རབས་ཚ་རྒྱུད་ཡིན་ཟེར་བ་མིན་ནམ། འུ་ཚོས་ནམ་རྒྱུན་འགྲོ་བ་རིགས་
དྲུག”ཅེས་མི་དང་དུད་འགྲོ་ལས་གཞན་ད་དུང་རིག་རྒྱུ་རེག་རྒྱུ་མེད་པའི་སེམས་ཅན་
བཞི་ཙམ་བགྲང་འོང་སྟེ་དེ་དག་ཐམས་ཅད་ལ་རང་གི་མ་ལྟར་སྙིང་རྗེ་སྒོམ་པ་མིན་
ནམ། འོ་ན་གོང་གསལ་གྱི་དེ་རིང་རྒྱུད་ཆད་ལ་ཉེ་བའི་ཉམ་ཆུང་ཉེས་མེད་ཀྱི་སེམས་
ཅན་དེ་དག་གི་ལས་དབང་ལ་འགྲེལ་བ་ཅི་ལྟར་རྒྱག་རྒྱུ་ཡིན། རིང་ས་ནས་མི་བཤད།
ལོ་རེ་རེར་མཚོ་སྔོན་བོད་སྐད་བརྙན་འཕྲིན་ཁང་གིས་བོད་དམངས་ཁྲོད་ནས་ཕབ་
སྐྲུན་བྱས་དང་བྱེད་ བཞིན་ པའི་ལོ་ གསར་དགུང་ཚོགས་དག་ལ་ ཅིག་ ལྟོས་དང་།
མདོ་འཛིན་པ་ནས་འཁྲབ་སྟོན་པ།(རང་གིས་ཀྱང་སྔོན་ཆད་ཐེངས་གཅིག་མིན་པར་
བརྙན་ཕབ་འཕྲུལ་འཁོར་གྱི་སྡུན་ནས་འདི་ལྟའི་གླེན་རྟགས་ཚ་བོ་གང་མང་བསྟན་
མྱོང) དེ་ནས་ཡང་ལྟད་མོ་པ། ཚོགས་ར་ཧྲིལ་པོ་ན་སྲམ་དང་གཟིག་གི་གྲ་རིས་འོད་
- 152 -



རང་གཤིས་གདུང་འབོད།
དུ་འཁྱུག་གིན་འདུག ཝ་དང་གཡི་ཡི་སྤུ་ཞགས་རླུང་བུས་གཡོ་ཡིན་འདུག ད་དུང་
དེ་སྟོབས་འབྱོར་གྱི་མཚོན་རྟགས་ཤིག་ལ་རྩི་བཞིན་འདུག མི་རིགས་ཀྱི་ཁྱད་ཆོས་
ཤིག་ཏུ་བགྲང་གིན་འདུག 《བདུད་འདུལ》(གེ་སར་སྒྲུང》དུ་བདུད་རྒན་ཀླུ་
བཙན་ སྡོད་སའི་བདུད་ཡུལ་ ཡར་ཁམས་བྱང་མ་རི་བརྒྱད་དུ་འབོད་ལ། དེ་རུ་
གཅན་གཟན་གྱི་པགས་པ་རི་ལྟར་བརྩིགས་ཡོད་ཅེས་པ་ཡང་ཕལ་ཆེར་མཚོ་སྔོན་ཞིང་
ཆེན་གཙོ་བྱས་པའི་བོད་ལོ་སར་དགུང་ཚོགས་ཀྱི་ཚོགས་ར་འདི་ལྟ་བུ་ཞིག་ཡིན་རྒྱུ་
རེད། དེ་སྔོན་ཞོགས་དུང་གིས་བོད་ཀྱི་གླུ་མ་བསོད་ནམས་དབང་མོའི་རྒྱན་གོས་
ཐད་ལ་བལྟས་ཀི་བལྟས་ཀི་ཟོག་ཅིག་དང་འདྲ་ཞེས་བཤད་འདུག་པ་མཐོང་མ་ཐག་
དངོས་གནས་དང་ལེན་བྱེད་དཀའ་བ་ ཞིག་རེད། བཟོད་མི་ཐུབ་ པ་ཞིག་ རེད།
འོན་ཀྱང་བདག་ལ་དེ་རིང་དངོས་གནས་རི་དྭགས་ཀྱི་པགས་པ་གཡོག་མཁན་དག་ལ་
ཟོག་གི་འདུ་ཤེས་བཅོས་མིན་ཞིག་སྐྱེས་བྱུང། འུ་ཚོ་སུས་ཀྱང་ཨ་ཆེན་གངས་རྒྱུད་ན་
འཚོ་བའི་བོད་གཙོད་དག་སྡུག་ཤི་རྒྱག་རྒྱུའི་རྔོན་པ་ཚོས་ཁ་བཏགས་སོང་ཞེས་ནམ་
རྒྱུན་གཤེ་གཤེ་གཏོང་བ་མིན་ནམ། ངར་ངར་རྫིག་རྫིག་སྟོན་པ་མིན་ནམ། འོན་
ཀྱང་ནུབ་གླིང་གི་མཐོ་རིམ་སྤྱི་ཚོགས་ཀྱི་སྐུ་དྲག་ལྕམ་མོ་ཚོ་བོད་གཙོད་ཀྱི་ཁུ་ལུས་
འཐག་པའི་སྐེ་དཀྲིས་བཅིངས་རྒྱུར་དགའ་བས་བོད་གཙོད་ཅེས་པའི་སྙིང་རྗེ་བའི་
སེམས་ཅན་འདི་ཚར་ལ་ཉེ་བར་གཏུག་པ་རེད། དེ་དང་དེ་ནང་བཞིན་འུ་ཚོ་བོད་པ་
ཚོ་ཡང་སྲམ་གཟིག་གྱོན་རྒྱུར་དགའ་པོ་ཡོད་པ་མིན་ནམ། འོ་ན་བྷང་ག་ལ་དང་ཕ་ཁི་
སི་ཐན་སོགས་ས་ཆ་ག་གེ་མོ་ཞིག་ན་གཅན་གཟན་སྟག་གཟིག་དང་སྲམ་སོགས་ཀྱང་
བོད་གཙོད་ཚོ་དང་འདྲ་བར་དམར་གསོད་གཏོང་གིན་མེད་དམ། སྤུ་མདངས་དང་
- 153 -



སྟོང་ལོའི“སྦྱིན་སྲེག”ཆེན་མོ།
གྲ་ཁ་ཉམས་མེད་པའི་པགས་པ་བརྒྱ་ཤོག་སྟོང་ཕྲག་ཁྲག་དམར་གྱི་རླངས་པ་ཐུལ་ལི་
ལི་དམར་བཤུ་རྒྱག་གིན་མེད་དམ། འདི་ཚང་མ་འུ་ཚོ་བོད་པ་ཚོའི་གོམས་སྲོལ་ངན་
པས་བཟོས་པ་མིན་ནམ། གཏེ་བོ་ང་ཚོ་མིན་ན་སུ་ཡིན། སྙིང་རྗེ་མེད་པའི་ལག་
དམར་ང་ཚོ་མིན་ན་སུ་ཡིན། ད་དུང་གཞན་ལ་སྙིང་རྗེ་མི་འདུག་ཅེས་འཁང་ར་བྱེད་
ཀྱིན་འདུག ལེ་བདའ་བྱེད་ཀྱིན་འདུག དམོད་མོ་བྱེད་ཀྱིན་འདུག འོ་ན་ང་ཚོ་
ལ་འཁང་ར་འབབ་བམ། ལེ་བདའ་འབབ་བམ། དམོད་མོ་འབབ་བམ།
ད་ལོའི་སྤྱི་ཟླ་གཉིས་པའི་ཚེས་བདུན(ལུགས་རྙིང་གི་ཟླ་དང་པོའི་ཚེས་བཅུ）
ཉིན། བོད་ཨ་མདོ་རེབ་གོང་གི་ས་དཀྱིལ་སྡེ་བའི་ཡུལ་མི་ཚོས་རང་འགུལ་སྒོས་རྩ་
འཛུགས་བྱས་ཏེ། རང་ཁྱིམ་གྱི་བཟའ་མིའི་ལྭ་བའི་སྟེང་གི་སྲམ་གཟིག་སྟག་པགས་
སོགས་བཀོག་སྟེ་ལུགས་རྙིང་གི་ཚེས་བཅོ་ལྔ་སྟེ་ཨ་མདོའི་ཆོ་འཕྲུལ་སྨོན་ལམ་ཆེན་མོའི་
སྐབས་སུ། རོང་བོ་དགོན་ཆེན་གྱི་ཐང་ཆེན་ནས་མེར་བསྲེག་སྟེ་སྐྱེ་ཁམས་སྲུང་སྐྱོང་
ལ་ཉེན་བརྡ་རྒྱག་རྒྱུའི་ཆོད་སེམས་བསྟན་ཡོད། བྱེད་ཚུལ་འདི་རིགས་ལ་དེར་འདུས་
ཀྱི་མང་ཚོགས་གང་མང་གིས་ཀྱང་ བསྟོད་བསྔགས་དང་དང་ལེན་གྱི་རྣམ་འགྱུར་
བསྟན་ཡོད་པ་རེད། ད་དུང་ཡུལ་མི་ཚེ་བརྟན་རྒྱལ་དང་མགོན་པོ་རྒྱལ་སོགས་ཀྱིས་
ཁ་མལ་དེ་ནས་སྣེ་ཁྲིད་དེ་རང་གི་སྲམ་དང་གཟིག་སོགས་མེ་རུ་བརྒྱབ་སྟེ་མིག་དཔེ་
བསྟན་ཡོད་པ་རེད། གཞན་རྔ་བ་ཁུལ་དང་མགོ་ལོག བླ་བྲང་སོགས་ནས་ཀྱང་བྱ་
འགུལ་འདི་རིགས་གཅིག་རྗེས་གཉིས་མཐུད་ཀྱིས་སྤེལ་འདུག འདི་ནི་རྒྱ་གར་གྱི་
154
-



རང་གཤིས་གདུང་འབོད།
འཕགས་མཆོག་གན་དྷི༧ཡི“དབྱིན་རས་བསྲེགས་པ”དང་མན་ཇུ་རྒྱལ་རབས་ཀྱི་
དཔའ་བོ་ལིན་ཙེ་ཞུས་ཀྱི“ཧོའུ་མུན་ནས་ཉལ་ཐ་སྲེག་པ”ལྟ་བུའི་བསམ་བློའི་གསར་
བརྗེ་ཞིག་དང་གནས་བབ་ལེགས་བཅོས་ཀྱི་བོད་སྤྱི་ཚོགས་ལས་འགུལ་རླབས་པོ་ཆེ་
ཞིག་རེད། འོན་ཀྱང་འབྲེལ་ཡོད་སྡེ་ཁག་གིས་ལས་འགུལ་འདི་ལ་བཀག་འགོག་རབ་
དང་རིམ་པ་བྱས་འདུག འདི་ངོ་མ་ཧ་གོ་དཀའ་བ་ཞིག་རེད། རྒྱལ་ནང་དང་རྒྱལ་
སྤྱིའི་སྟེང་ནས་ལྐོག་རྔོན་མཁན་ཚོའི་ས་ནས་གཞུང་བཞེས་བྱས་པའི་གཙོད་པགས་
དང་གླང་ཆེན་གྱི་བ་སོ་སོགས་དེའུ་མགོ་ཙམ་རེ་སྤུང་སྟེ། སྐད་ཅིག་དེ་ཉིད་ལ་དུ་ནག་
ལྷོག་ལྷོག་མེ་རུ་སྲེག་སྟེ་སྲོག་ཆགས་ཉེས་མེད་དེ་དག་དམར་གསོད་གཏོང་མཁན་ཚོར་
ཚ་རྡུང་དང་དམངས་ཡོངས་ལ་སྐྱེ་ཁམས་སྲུང་སྐྱོང་བྱེད་དགོས་པའི་འབོད་སྐུལ་དང་
བསླབ་བྱ་གནང་གིན་འདུག བདག་གིས་བལྟས་ན་འབྲེལ་ཡོད་སྡེ་ ཁག་ གིས་སྤྱི་
ཚོགས་བདེ་འཇགས་ཁག་ཐེག་ཡོད་པའི་སྔོན་འགྲོའི་ཆ་རྐྱེན་འོག མང་ཚོགས་ཀྱིས་
རྒྱལ་ནང་དང་རྒྱལ་སྤྱིའི་འབྲེལ་ཡོད་ཆོད་དོན་དང་ཇུས་གཞི་ནང་བཞིན་རང་འགུལ་
སྒོས་སྤེལ་བའི། སྐྱེ་ཁམས་དང་ཁོར་ཡུག་སྲུང་སྐྱོང་ལ་དམིགས་པའི་ལས་འགུལ་འདི་
རིགས་ཁྲིམས་མཐུན་དུ་བརྩིས་ན་འཕྲོད་པོ་ཡོང་རྒྱུ་རེད་སྙམ། །
ལྟོས་དང་། སློབ་གསོ་ཆེར་བརྒྱུད་མ་མྱོང་བའི་ང་ཚོའི་ཡུལ་མི་ཚོས་སྐྱེ་ཁམས་
© གན་དྷི།(M, K,Gandhi, # %,1869-1948） རྒྱ་གར་གྱི་མི་རིགས་རིང་ལུགས་ལས་འགུལ་
དང་རྒྱལ་དམངས་ཚོགས་ཆེན་སྐྱིད་སྡུག་གི་གཙོ་འཛིན། ཁོང་གི་མགོ་ཁྲིད་འོག་རྒྱ་གར་དབྱིན་ཇིའི་དབང་
འཛིན་འོག་ནས་ཐར་ཏེ་རང་བཙན་རྒྱལ་ཁབ་ཏུ་འཛུགས་ཐུབ་པ་བྱུང༌། ཁོང་གི“དྲག་ཤུལ་མིན་ལ་མཉམ་
འབྲེལ་ཡང་མི་བྱེད་པའི”མཚན་ཉིད་བསམ་བློས་འཛམ་གླིང་མི་རིགས་གཞན་པའི་རང་དབང་བརྩོན་ལེན་གྱི་ཞི་
བདེའི་ལས་འགུལ་གང་མང་ལ་ཤུགས་རྐྱེན་ཆེན་པོ་ཐེབས་མྱོང་ཡོད་པ་རེད།
- 155 -



སྟོང་ལོའི“སྦྱིན་སྲེག”ཆེན་མོ།
སྲུང་སྐྱོང་གི་བསམ་བློ་མཚོན་ཕྱིར། གྱོང་གུད་དང་འགྲོ་སོང་མཐའ་གཅིག་ཏུ་རང་
གིས་འཁུར་དགོས་ཀྱང་། སྟོང་དངུལ་ཁྲི་དངུལ་བཏང་སྟེ་ཉོས་པའི་སྲམ་གཟིག་སྟག་
པགས་སོགས་ ཐད་ཀ་ཐད་ཀར་འབར་ཞུན་གཅིག་ གི་ སྣ་ ནས་ གཞོབ་ཐུལ་ལེར་
བསྲེགས་སོང་། སྤོབས་པ་དང་ཆོད་སེམས་འདི་ལ་ངོ་མ་ང་ཚོ་ཀུན་གྱིས་རྗེས་སུ་
དགའ་གུས་ཡི་རང་བྱེད་དགོས་པ་ཞིག་རེད། ང་ཚོ་ཁ་ཡར་གྲགས་ལ་བསམ་བློ་
བཅིངས་འགྲོལ་ཁ་མར་གྲགས་ལ་རྙིང་སྲོལ་བཅོས་སྒྱུར་ཟེར་མཁན་དཔེ་ཆ་པ་ཚོ་ངོ་མ་
ངོ་གནོང་དགོས་པ་ཞིག་རེད། ཁ་སྐྱེངས་དགོས་པ་ཞིག་རེད། ང་ཚོ་སུ་ཞིག་གིས་
ཚམ་ཚོམ་མེད་པར་སྒམ་ནང་གི་ལྭ་བ་དག་ཕྱི་རུ་བླངས། ཡང་ཚམ་ཚོམ་མེད་པར་
སྲམ་གཟིག་དག་བཀོག་པར་བྱེད། ཡང་ཚམ་ཚོམ་མེད་པར་དེ་ཁྲོམ་གཞུང་ངམ་ཐང་
ཆེན་ཞིག་ཏུ་ཁྱེར་ནས་སོང་། མཐའ་མཇུག་ཚམ་ཚོམ་མེད་པར་དེ་འུར་སེ་མེ་རུ་སྒྲོན་
པར་བྱེད། དེ་ཧ་ཅང་དཀའ་མོ་ཞིག་རེད། ཆོད་སེམས་དང་སྤོབས་པ་ཞིག་མེད་ན་
བསམ་བློས་ལོངས་ཀྱང་སེར་སྣས་ལོངས་རྒྱུ་མ་རེད། གནད་འགག་ཡང་འདི་ན་
འདུག འུ་ཚོའི་ཕ་མེས་ཡང་མེས་ཚོས་སྲམ་གཟིག་ཡག་ཚུལ་འབྱོར་ཚུལ་གྱི་བག་
ཆགས་འུ་ཚོར་བགོས། འུ་ཚོས་ཀྱང་དེ་རྩ་ཆེ་ཚུལ་རིན་ཡོད་ཚུལ་གྱི་ལྟ་བ་རང་གི་བུ་
ཕྲུག་ཚོར་བརྒྱུད་སྒྲོག་བྱས། དེ་ཚོ་དང་དེ་ཚོའི་འཕྲོ་ཡི་མི་རབས་དག་གིས་ཀྱང་དེ་
ལྟར་མེས་པོ་ཚོའི་བཅའ་སྲོལ་ལས་སྲོལ་ཆད་ལྷག་མེད་པར་ཤུགས་མཐུད་དབྱུག་པ་
བཞིན་མར་མར་བརྒྱུད་སྤྲོད་བྱེད་རྒྱུ་རེད། འདི་ལྟའི་འཁོར་སྐྱོད་ངན་པ་ཚར་ཞིང་
རྫོགས་པའི་དུས་ནི་ནམ་ཞིག་ཡིན་ནམ། ཇི་སྲིད་འཁོར་སྐྱོད་འདི་མ་རྫོགས་ན་དེ་
སྲིད་སྲོག་ཆགས་གཉོམ་ཆུང་དེ་དག་དམར་གསོད་གཏོང་བའི་ལས་ཀ་ཡང་མཚམས་
- 156 -



རང་གཤིས་གདུང་འབོད།
འཇོག་མི་སྲིད་ལ། ང་ཚོའི་གཅན་གཟན་གྱི་པགས་རིགས་གྱོན་རྒྱུར་དགའ་པོ་བྱེད་
པའི་ཀླ་ཀློའི་སྤྱོད་པ་འདི་ཡང་བསྒྱུར་དུ་མེད་དོ།། དབའ་རིགས་ཀྱིས་ཁོ་ཚོའི་སྲོལ་
རྒྱུན་གྱི་དུས་ཆེན་ཞིག་ལ། བ་གླང་ཞིག་སྣ་ཐུག་གིས་སྡོང་བོར་བཏགས་ཏེ་གསོན་
བཞིན་དུ་ཤ་གྲི་ཁེམ་རེ་དང་ཁྲག་ཕོར་ཚད་རེ་ལེན་བཞིན་དལ་བ་དལ་བུར་ག་ལེ་ག་
ལེར། གླུ་དབྱངས་ལེན་ཞོར་ཞབས་བྲོ་འཁྲབ་ཞོར་ངན་གསོད་བྱེད་པའི་གདོད་མའི་
སྤྱོད་པ་ཞིག་འདུག གཞན་ཞིག་གིས་ལྟ་རྒྱུ་ན་འུ་ཚོའི་གོམས་གཤིས་འདི་དག་ཀྱང་
འདི་ལྟ་བུའི་མྱི་རྒོད་ཀྱི་གདོད་གཤིས་ཡ་ང་བ་ཞིག་མིན་པའི་རྒྱུ་མཚན་ཅི་ཡང་མེད།
། ཨེ་དེ་རིང་ཡུལ་མི་ཚོས་སྤོབས་པ་དང་ཆོད་སེམས་ཆེན་པོས་ང་ཚོ་ལ་མིག་དཔེ་
འདི་འདྲ་ཞིག་བསྟན་པ་རེད། སྨོས་མ་དགོས་ཏེ་ཁོ་ཚོའི་མཐར་ཐུག་གི་དམིགས་
ཡུལ་ཡང་སྐྱེ་ཁམས་སྲུང་སྐྱོང་གི་ཕྱིར་ང་ཚོའི་གཅན་གཟན་གྱི་པགས་རིགས་གང་ཡག་
གིས་ཤོམ་ལྭ་བཟོ་རྒྱུར་དགའ་བའི་ངན་གོམས་འདི་བསྒྱུར་བར་འདོད་པ་དེ་ཁོ་ན་རེད།
དོན་བྱ་རླབས་པོ་ཆེ་འདི་ལེགས་འགྲུབ་བྱུང་དགོས་ན་ང་ཚོ་རེ་རེས་མི་རང་ཉིད་ནས་
འགོ་རྩོམ་དགོས་རྒྱུ་རེད། ལྷག་པར་དུ་ལས་བྱེད་ཚོ། ཁ་ནས་མང་ཚོགས་ཀྱི་དེ་
འགྲིག་འདུག ཡུལ་མི་ཚོ་ངོ་མ་ངར་བ་རེད་ཟེར་བཞིན་རྒྱབ་ལག་བཅོས་ཏེ་མི་
ཚོགས་ཀྱི་མཐའ་ཁ་ནས་ལྟད་མོར་གཡེང་བ་ལས་རང་ཉིད་དེ་དང་འབྲེལ་བ་ཡེ་མེད་
པ་ལྟར་དུ་འདུག འོན་ཀྱང་གནས་ལུགས་རྩི་བ་ཞིག་ཡིན་ན་དྲང་བདེན་སྲུང་མཁན་
ཞིག་ཡིན་ན་དེ་ལྟར་སྡོད་ས་ཞིག་གང་ན་ཡོད། ང་ཚོས་ཀྱང་ཆོད་སེམས་ཆེན་པོས་ས་
དཀྱིལ་སྡེ་བར་སློབ་སྦྱོང་བྱེད་དགོས་རྒྱུ་རེད། ད་ཐེངས་ཀྱི་བྱ་འགུལ་ལ་ཞུགས་པའི་
ཡུལ་མི་ཀུན་ལ་སློབ་སྦྱོང་བྱེད་དགོས་རྒྱུ་རེད། ཉེ་ཆར་དྲ་ངོས་སུ་སྤེལ་བའི་གསར་
- 157 -



སྟོང་ལོའི“སྦྱིན་སྲེག”ཆེན་མོ།
འགྱུར་ཞིག་ཏུ་མཚོ་ལྷོ་ཐུན་ཏེ་ནས་ཡིན་པའི་བོད་ཀྱི་ཚོང་པ་སྐོར་ཞིག་གིས་བྱ་འགུལ་
འདི་དང་བསྟུན་ནས་རིན་གོང་མར་འཆག་ཡོད་པའི་སྲམ་གཟིག་འབོར་ཆེན་ཉོས་ཏེ་
བརྡ་འཕྲིན་ཐོན་དཀའ་བའི་བོད་རི་ཁ་ལུང་རྡིབ་ཏུ་གླགས་ཚོང་རྒྱག་རྩིས་བྱེད་ཀྱིན་
འདུག་ཟེར། འདི་འདྲའི་ངོ་ཚ་མེད་པའི་རྒྱུ་འབྲས་སྣོག་པའི་གནས་ལུགས་མི་རྩི་
བའི་ཐ་ཤལ་བ་དག་ལ་ང་ཚོས་མཐའ་གཅིག་ཏུ་ཁ་རྡུང་དྲག་པོ་གཏོང་དགོས། འདི་
ལྟ་བུའི་འཆལ་བོ་མགོ་ཆག འཁྱམ་པོ་མདོ་མེད། བརླ་སྒུལ་མིག་སྣོད་དག་ལ་
མཉམ་འཇོག་མ་བྱས་ན་ཁོ་ཚོས་སྐབས་བསྟུན་གྱིས་མང་ཚོགས་ལ་མགོ་སྐོར་གཏོང་
རྩིས་འདུག ད་ཐེངས་ཀྱི་བྱ་འགུལ་ལ་ལྡོག་ཕྱོགས་ཀྱི་ནུས་པ་འདོན་རྩིས་འདུག་
1:|: མདོར་ན་ང་ཚོ་སུས་ཀྱང་བྱ་འགུལ་འདི་ལ་ནུས་ཚོད་ཀྱིས་རྒྱབ་སྐྱོར་རྒྱག་རྒྱུ་
ལས་བཀག་འགོག་དང་བར་ཆད་བཟོ་ག་ལ་རུང་། ཡུལ་མི་ཚོས་ཀུན་ལ་ཕན་པའི་
དོན་ཞིག་སྒྲུབ་བཞིན་པ་ལས་ཁོམ་དྲགས་ཏེ་སྤྱི་ཚོགས་ལ་འུར་ཟིང་བཟོ་བ་ག་ལ་ཡིན།
ཁོ་ཚོས་ལོ་ངོ་སྟོང་ཕྲག་དུ་མའི་རིང་བོད་ཡུལ་ཧྲིལ་པོར་དར་མ་མྱོང་བའི་དོན་དག་
བཟང་པོ་ཞིག་བསྒྲུབ་པ་རེད། གཞན་པའི་བློ་ཡུལ་བསམ་རྒྱུད་ལ་འཆར་དཀའ་བའི་
བྱ་འགུལ་དོན་སྙིང་ལྡན་པ་ཞིག་སྤེལ་བ་རེད། ཁོ་ཚོའི་བསམ་སྤྱོད་འདིའི་ཤུགས་
རྐྱེན་གྱིས་གཞན་ཐག་རིང་ས་མི་བཤད། ཁོ་ཚོའི་ཁྱིམ་མི་བུ་དང་བུ་མོ་ཚ་བོ་ཚ་མོ་དག་
ལ་བག་ཆགས་ག་འདྲ་འཇོག་རྒྱུ་རེད། ཁྱིམ་མཚེས་རུ་སྐོར་སྡེ་བ་ཡུལ་ཚོ་ལ་བག་
ཆགས་ག་འདྲ་འཇོག་རྒྱུ་རེད། མ་མཐར་ཡང་སེམས་ལ་དོགས་སློང་སྣ་ཚོགས་འཇོག་
རྒྱུ་རེད་ལ། ད་འོ་ན་འགྲིག་འདུག འདི་འགོ་བརྩམས་པ་རེད། ང་ཚོ་ཚང་མས་
འདི་ལྟར་འགོ་རྩོམ་ཐུབ་ཚེ་ང་ཚོའི་མི་རབས་རྗེས་མ་རྗེས་མ་ཚོས་མེས་པོ་ཚོའི་གཏམ་
- 158
-



རང་གཤིས་གདུང་འབོད།
རྒྱུད་འདི་ཐོས་དུས་རིམ་བཞིན་སྲམ་གཟིག་གི་འཕྱོར་གོས་ལ་ལྟ་ཚུལ་གཞན་པ་ཞིག་
འཛིན་རྒྱུ་རེད། དེ་བཞིན་དུས་ཡུན་ངེས་ཅན་ཞིག་བརྒྱུད་མཐར་གཞི་ནས་སྲོལ་ངན་
འདི་བསྒྱུར་རྒྱུ་རེད། དགེ་མཚན་ཡང་འདི་ན་འདུག གཅིག་ནས་ཉམ་ཆུང་སྲོག་
ཆགས་དེ་དག་བསྐྱབས་སོང་བ་རེད། སྐྱེ་ཁམས་ལ་གནོད་འཚེ་གཏོང་བ་མཚམས་
བཞག་པ་རེད། གཉིས་ནས་དེང་རབས་ཀྱི་ལག་ཐབས་སྣ་ཚོགས་སྤྱད་དེ་ཉམ་ཆུང་
ཉེས་མེད་ཀྱི་སྲོག་ཆགས་དེ་དག་དམར་གསོད་གཏོང་མཁན་ལག་དམར་དག་ལ་དུས་
རབས་ཀྱི་ཉེས་ཆད་ནན་མོ་བཅད་སོང་བ་རེད། ད་དུང་འུ་ཚོའི་གོམ་གཤིས་ངན་པ་
འདི་བེད་སྤྱོད་དེ་གཅན་གཟན་གྱི་པགས་རིགས་ཁྲི་སྟོང་གི་ཁུལ་ནས་ལོ་ངོ་བརྒྱ་ཕྲག་
དུ་མར་དངུལ་ལོར་གྱི་ཁེ་སྤོགས་ཁོ་ན་སྒྲུབ་བཞིན་པའི་ཧམ་འཚོང་པ་སྐོར་ཞིག་ལ་
དགག་རྡུང་ཚ་ནན་བརྒྱབ་པ་རེད། གསུམ་ནས་འུ་ཚོས་སྔོན་ཆད་ནང་བཞིན་ཁྱིམ་
གང་བོའི་ཡོང་སྒོ་ཧྲིལ་པོ་ལས་བརྒྱ་ཆའི་མང་ཤས་སྲམ་གཟིག་སོགས་དོན་སྙིང་མེད་
པའི་དངོས་པོ་ཉོ་བར་བཀོལ་མི་དགོས་པས་དཔལ་འབྱོར་འཚོ་བ་ཡང་ཇེ་བཟང་ལ་
འགྲོ་རྒྱུ་རེད། དེ་ལྟར་སྲམ་གཟིག་སོགས་ཀྱི་པགས་རིགས་རྒྱན་དུ་མི་འཛིན་པའི་ལྟ་
བ་ཡག་པོ་ཞིག་དམངས་ཡོངས་ལ་ཆགས་པའི་ཉིན་མོ་ནི་འུ་ཚོས་མིའི་རིགས་ལ་མིག་
དཔེ་རླབས་པོ་ཆེ་ཞིག་བསྟན་སོང་བའི་ཉིན་མོ་མ་ཡིན་ནམ། འདི་ནི་ཚེ་སྲོག་མཐའ་
དག་ཞི་བདེ་མཉམ་གནས་ཡོང་རྒྱུར་བརྩོན་ བཞིན་ པའི་འཛམ་གླིང་མི་དམངས་
ཡོངས་ཀྱི་ཕུགས་རེ་དང་འདོད་བློ་ཡང་མ་ཡིན་ནམ།
མདོར་དྲིལ་ན། འཚོ་གནས་ཀྱི་བདེན་དོན་བརྩོན་ལེན་དང་བདེ་སྐྱིད་ཀྱི་
འཚོ་བ་འཚོལ་སྙེག་བྱེད་བཞིན་པའི་འཛམ་གླིང་མི་རིགས་ཀུན་པོ་སྤྱི་ལ་ཕན་པའི་སྔོན་
- 159 -



སྟོང་ལོའི“སྦྱིན་སྲེག”ཆེན་མོ།
ཐོན་ཡ་རབས་ཀྱི་ཕྱོགས་སུ་སྐྱོད་ཀྱིན་པའི་ཉིན་མོ་འདིར། ང་ཚོ་ཡང་གདོད་མའི་
ལུང་བ་ནས་ཅིས་ཀྱང་ཕྱི་རུ་ཐོན་དགོས་ལ། ད་དུང་བཀག་རྒྱ་ཆེ་རུང་རྒྱང་ཐག་རིང་
རུང་དཔལ་ཡོན་གྱི་ཕྱོགས་སུ་གོམ་པ་ཅིས་ཀྱང་སྤོ་དགོས་པ་རེད།
2006.2པར་བྲིས་ཤིང་ཟླ4པར་བཅོས།
་་་་་་་་་་་་་་་་་་་་་་་་
།
ད་དུང་
་་་་
- 160



དང་གཤིས་གདུང་འབོད།
2008ལོའི་བོང་སྟག་གི་ལོ་སར་གཏམ་རྒྱུད།
དམངས་
ལོ་སར་ནི་བོད་སྤྱི་ཚོགས་འཚོ་བའི་ཁྲོད་ནས་ཀྱང་མི་རིགས་གཞན་དང་འདྲ་
བར་ཁྱིམ་གང་བོ་ལྷན་འཛོམས་བྱས་ཏེ་གླུ་ལེན་གར་རྩེད་ཀྱི་སྒོ་ནས་ལོ་རྙིང་པ་ཕར་ལ་
སྐྱེལ་ཞིང་ལོ་གསར་པ་ཚུར་ལ་བསུ་བའི་ཧ་ཅང་རྒྱུན་ལྡན་གྱི་བོད་དམངས་་སྲོལ་དུས་
ཆེན་ཞིག་རེད། འོན་ཀྱང་དེའི་ཁྲོད་དུ་ཡང་སྲོལ་རྒྱུན་གྱི་ཆིག་ཆོད་དམ་སྒེར་འཛིན་
གྱི་ལྟ་བ་བསྲེས་པ་ཡིན་ན་དེ་ནི་དེ་ལྟར་ཉ་ཉུང་མཉམ་བསྲེས་བཞིན་མིའི་འཚོ་བར་
རྙོག་དྲ་བཟོ་བྱེད་ཅིག་དང་མིའི་སྣང་བ་མི་སྐྱིད་པར་གཏོང་བྱེད་ཅིག་རེད།
ཚོ་བའི་བླ་མ་ཆེ་གྲས་གཉིས་གྲོངས་པར་གྱུར་པས་སྡེ་བ་ཡོངས་ནས་ལོ་སར་མ་
བྱས་ན་བཟང་ངམ་ཡང་ན་བྱེད་མི་ཆོག་ལྟ་བུའི་སྐད་ཆ་ཞིག་ སྡེ་ བའི་ ཕ་ཁུ་ རྒན་
མགོའམ་སྲོལ་རྒྱུན་ལྟ་བའི་མཐོ་ས་ནས་མར་བསྒྲགས་འདུག་པས། ད་ལོའི་བོང་སྟག་
གི་ཡུལ་མི་ཚོའི་ལོ་སར་གྱི་རྣམ་པ་ལ་བྲོ་བ་གཞན་ཞིག་བསྣན་འདུག དེ་ནི་ཀུན་གྱིས་
བྲལ་བའི་བླ་མའི་ཕྱིར་དུ་ལོ་སར་བསྒྱུར་རྒྱུ་ཡིན་ནམ་འཛོམས་པའི་ནང་མིའི་ཆེད་དུ་
ལོ་སར་རོལ་རྒྱུ་ཡིན་དང་། ཡང་ན་སེམས་སྡུག་མེད་རུང་ཡོད་ཁུལ་བྱེད་རྒྱུ་ཡིན་ནམ་
དགའ་སྤྲོ་ཡོད་ན་ཡོད་པའི་ཚུལ་སྟོན་རྒྱུ་ཡིན་ལྟ་བུའི་བར་གྱི་ནང་སེམས་ཀྱི་འགལ་བ་
བ ༠ བོང་སྟག་ནི་ད་ལྟའི་མཚོ་ནུབ་ཁུལ་གྱི་ཐེམ་ཆེན་རྫོང་ལ་ཟེར། མ་
- 161 -



2008ལོའི་བོང་སྟག་གི་ལོ་སར་གཏམ་རྒྱུད།
སྣ་མ་སྣ་ཚོགས་རེད། དེ་ལྟར་ད་ལོའི་ལོ་གསར་གྱི་ཉིན་མོར་ཚོ་བའི་ནང་གི་སྐྲག་རྒྱུ་
མེད་པ”འགའ་རེས་གནམ་ལ་ཤོག་སྦག་བཀད་པའི་མི་ཚད་ས་ནས་ཤོམ་རྒྱས་བྱས་
འདུག ཡང་་སྐྲག་ཤོར”འགར་རེས་འཁང་ར་ཁོག་ལ་བཅུག་སྟེ་ཁྱིམ་མཚེས་ཚང་གི་
གནམ་ལོ་གསར་པའི་བསང་དུང་གིས་ས་བཤིག་སྟེ་སོང་ཡང་། རྒྱ་ལོའི་ཚེས་གཅིག་
གི་ཉི་མ་ཨོང་ཤའི་མགོར་འཆར་བའི་བར་འདུག་མི་བཟོད་ཀྱང་ཉལ་ཏེ་མི་སྡོད་ཐབས་
མེད་བྱུང་འདུག་ རྒྱུ ་མེད་
བདག་གིས་བལྟས་ན་འུ་ཚོའི་དེ་རིང་གི་ཆོས་ལུགས་དད་པར་རྒྱལ་ཁབ་ཀྱིས་
རྩ་ཁྲིམས་ལྟར་རང་མོས་རང་དབང་སྤྲད་དེ་ཡོད་རུང་འུ་ཚོ་རང་གིས་དེ་ལ་མཐོང་རྒྱུ་
མེད་པའི་སྲབ་དང་རིག་རྒྱུ་མེད་པའི་སྒྲོག་གིས་བཅིངས་འདུག དེ་ནི་འུ་ཚོའི་ཆོས་
ལུགས་ཟེར་བ་དེ་སེམས་ཀྱི་ངལ་གསོ་བརྟེན་ས་ཞིག་གམ་སེམས་ཀྱི་སྡུག་བསྔལ་སེལ་
སྤྱད་ཅིག་ཏུ་ངོས་འཛིན་གྱིན་མེད་ལ། ནམ་རྒྱུན་དེ་ནི་རང་གི་འཇིག་རྟེན་གྱི་ཁ་ངོ་
སྲུང་བྱེད་ཚོན་རྩི་ཞིག་གམ་འཁོར་བ་ཡི་ཚུལ་འཆོས་འགེབ་སྤྱད་སྒྲིབ་གཡོག་ཅིག་གི་
ཚུལ་དུ་བཀོལ་ཅིང་སྤྱོད་ཀྱིན་ཡོད་པ་རེད། དཔེར་ན། སྔོན་ཆད་པཎ་ཆེན་རིན་པོ་
ཆེ(སྐུ་ཕྲེང་བཅུ་བ)མགོ་ནག་བོད་ཀྱི་ཉི་མ་ནུབ་པ་བཞིན་མྱ་ངན་ལས་འདས་པར་
གྱུར་པའི་སྐབས་སུ། བོད་མི་ལ་ལས་ད་དུང་གླུ་ལེན་ཆང་རྩེད་དང་རྟ་རྒྱུག་མདའ་
འཕེན་བྱས་པ་རེད། ལ་ལས་སྡུག་གི་ཞྭ་མོ་ཕྱིར་ལ་སློག་སྟེ་སྐྱོ་བའི་མཆི་མས་གདོང་
བ་བཀྲུས་པ་རེད། འོན་ཀྱང་རྗེས་སོར་བོད་སྤྱི་ཚོགས་ཁྲོད་དུ་འདི་ལྟ་བུའི་སྣང་ཚུལ་
གཉེན་ཉེ་སོགས་ཚེ་ལས་འདས་རྗེས་ཞྭ་མོ་ཕྱི་ནང་སློག་སྟེ་གྱོན་ནས་མྱ་ངན་གྱི་བསམ་པ་མཚོན་པར་
བྱེད་པའི་མཚོ་སྔོན་པོའི་ཕྱོགས་ཀྱི་བོད་ཀྱི་གོམས་སྲོལ་ཞིག །
- 162 -



རང་གཤིས་གདུང་འབོད།
ཡ་མ་བརླ་ཞིག་ཐོན་འདུག དེ་ཡང་སྐབས་དེར་རིན་པོ་ཆེ་ཡི་ཕྱིར་“སེམས་སྡུག”
བྱེད་མཁན་ཚོས“སེམས་སྡུག་མི་བྱེད་མཁན”ཚོ་ལ་ངོ་མཚང་འདྲུ་བའམ། ཡང་ན་
སྐབས་དེའི་རང་གི“སེམས་སྡུག”དེ་གཞན་ལ་ངོམ་སོ་བྱེད་སྤྱད་ཀྱི་འཇོན་ཐང་ངམ་
རིག་པ་ལྟ་བུའི་གཟི་བརྗིད་ཅིག་ཏུ་རྩི་བཞིན་མགོ་འཕང་གནམ་གྱིས་བཟུང་འདུག
ཡང་དེ་དག་གི་སྡུན་ནས“སེམས་སྡུག་མི་བྱེད་མཁན”དེར་རང་བཞིན་གྱིས་འགྱོད་པ་
སྐྱེ་བཞིན་འདུག འོན་ཀྱང་དེའི་འགྱོད་པ་དེ་ཡང་ཁོས་སྐུ་ཚེ་ཧྲིལ་པོ་བོད་ཀྱི་ལས་
དོན་ལ་ཕུལ་སོང་བའི་པཎ་ཆེན་རིན་པོ་ཆེར་མི་འོས་པ་བྱས་སོང་སྙམ་པའི་བཤགས་
པའི་བྲོ་བ་ཡོད་པའི་ནོངས་འགྱོད་མ་ཡིན་ལ། དེ་ལས་ལྡོག་སྟེ་ཁོས་སྐབས་དེར་
མཉམ་འཇོག་མ་བྱས་པར་སྡེ་བའི་ནང་ནས་ཁོ་མི་བཟང་པོའི་ངོ་བཟང་པོ་ཅུང་ཙམ་
བརླགས་སོང་འདོད་ཡོད་པའི་སྒེར་སེམས་ཀྱི་ངོ་ཚ་འདྲེས་མའི་འགྱོད་པ་དེ་རེད། ཁོ
1 ཐོག་མར་མཐུ་སློབ་པའི་དུས་སུ་བླ་མ་གཡུང་སྟོན་ཁྲོ་རྒྱལ་གྱིས་རྗེ་མི་ལར་་ངས་
ཁྱོད་རང་ཐུལ་རྒྱུ་མ་རེད། ཁྱོད་རང་ཆོས་དང་གང་ཟག་ཐ་དད་དུ་སོང་འདུག”ཅེས་
བརྗོད་པ་ཡང་ཕལ་ཆེར་འདི་ལྟ་བུ་ཞིག་ཡིན་རྒྱུ་རེད། འོ་ན་འུ་ཚོ་ཡང“ཆོས” དང
“གང་ཟག” ཐ་དད་དུ་སོང་སྟེ་ཡོད་པ་ཞིག་ཡིན་ནམ། འུ་ཚོ་ཡང་སུས་ཀྱང་“མ་
ཐུལ”བར་ལུས་ཏེ་ཡོད་དམ། གང་ལྟར་སྐུ་ཚེ་ཧྲིལ་པོ་བོད་ཀྱི་ལས་དོན་ལ་གཞོལ་
སོང་བའི་པཎ་ཆེན་རིན་པོ་ཆེའི་འདས་གྲོངས་ཡང་། འུ་ཚོས་བསམ་བཞིན་དང་
བསམ་བཞིན་མ་ཡིན་པའི་ངང་ནས་འཚོ་བའི་ཁྲོད་ཀྱི་ཀུ་རེ་རྩེ་མོ་ཞིག་ཏུ་བསྒྱུར་མེད་
ལས་ཆེ། མཐར་གཏུག་གིན་ཡོང་ན་འུ་ཚོར་འཇིག་རྟེན་གྱི་འཚོ་བ་སྐྱིད་པོར་གཏོང་
བྱེད་ཀྱི་ཚན་རིག་མེད་པ་ཕར་ཞོག ཐ་ན་སེམས་ངོར་ཞི་བའི་སྐལ་བ་ཉག་རེ་སྟེར་
- 163 -



2008ལོའི་བོང་སྟག་གི་ལོ་སར་གཏམ་རྒྱུད།
བྱེད་དོན་གྱི་ཆོས་ལུགས་ངོ་མ་ཞིག་གམ། ཡང་ན་ཆོས་ལུགས་ཀྱི་སེམས་ཁམས་
དྭངས་མོ་ཞིག་ཡོད་མེད་ལ་ཡང་ཐེ་ཚོམ་ཟ་དགོས་པ་ཞིག་རེད།
འཛུང་ ད་ཡང་བོང་སྟག་གི་ལོ་སར་གཏམ་རྒྱུད་ཀྱི་འཕྲོ་སྐྱོང་བར་བྱེད། སྤྱིར་སེམས་
ན་དད་པ་ཡོད་ན་བླ་མ་གཤེགས་དུས་རང་བཞིན་གྱིས་རྒྱུད་ལ་མྱ་ངན་སྐྱེ་རྒྱུ་རེད།
དད་པ་མེད་ན་དེ་ལ་དད་པ་བྱེད་དགོས་ཚུལ་ཇི་འདྲ་ལབ་ཀྱང་དེའི་སེམས་ནས་བླ་མ་
དྲན་རྒྱུ་ཕར་ཞོག་གཡོ་དང་སྒྱུ་མ་དྲན་གྱིན་མེད་ན་རབ་རེད། འདང་བརྒྱབ་ན་དེར་
ཡང་ཅི་སྐྱོན། གཡག་ལ་ཆུ་འཐུང་འདོད་མེད་ན་རྭ་ནས་མར་མནན་པས་ཅི་ཡང་མི་
ཡོང་། འུ་ཚོའི་སྤྱི་ཚོགས་འཚོ་བའི་ཁྲོད་ཀྱི་ཆོས་ལུགས་ཀྱི་ཁོར་ཡུག་ལ་ཡང་ལུག་སྤང་
འདོད་ཀྱིས་སྤང་དང་ར་བྲག་འདོད་ཀྱིས་བྲེག་ལྟ་བུའི་གུ་ཡངས་བག་བྲོ་ཞིག་ཡོང་རྒྱུ་
ན་ཆོས་དེ་ཡང་ཆོས་སུ་འགྲོ་ལ། དེ་མིན་འཇིག་རྟེན་ཁམས་ན་དད་པ་མེད་པའི་མི་
ཡང་ཡོད་དམ”(སྨན་བླའི་ཚིག)ཞེས་རང་གི་ལྟ་བ་གཞན་མགོར་བཙན་གྱིས་འཇོག་
པ་ཡིན་ན་རང་དབང་རང་མོས་བྱེད་ཆོག་པའི་ཆོས་ལུགས་དེ་ཡང་བཀས་བཀོད་རྒྱུད་
འཛིན་སྤྱི་ཚོགས་སྐབས་ཀྱི་སྒེར་གཅོད་ཀྱི་ཁྲིམས་ལུགས་དང་ཁྲལ་ལུགས་སྒྲོག་པ་ལྟ་
བུའི་གཏུམ་དྲག་གི་ལས་ཤིག་ཏུ་འགྱུར་མི་འགྲོའམ། དེ་བས་བདག་གིས་བལྟས་ན་
ཆོས་ལུགས་དད་མོས་ཟེར་བ་དེ་ནི་ངང་ངམ་ཤུགས་ཀྱིས་རྒྱུད་ལ་སྐྱེ་རྒྱུ་ཞིག་རེད་མ་
གཏོགས་བཙན་གྱི་སྦྱོར་བས་མགོ་ལ་འཇོག་རྒྱུ་ཞིག་མ་རེད།
སྔོན་ཆད་པཎ་ཆེན་རིན་པོ་ཆེ་བཙོན་དུ་བཟུང་བའི་དུས་སྐབས་དེར། གོང་
རིམ་ནས“ལྷའདྲེ་གདོན་བགེགས”ཀྱི་འཐུས་ཚབ་མི་སྣ་གཏེ་བོ་པཎ་ཆེན་སེམས་ནས་
ཡོངས་སུ་བརྗེད་པར་བྱས་ཏེ་ཁྱིམ་རེ་རེས་ངེས་པར་དུ་ལོ་སྐྱིད་པོ་སར་དགོས་ཞེས་
- 164
-



རང་གཤིས་གདུང་འབོད།
བཀའ་བཙན་པོ་ཐོག་ལྟར་འབེབས་ཡོང་དུས། རིན་པོ་ཆེ་ཁོང་གི་འཁྲུངས་ཡུལ་མདོ་
སྨད་ཞུན་ཧཱ་ས་ཁུལ་གྱི་བིས་མདོ་མ་རུ་སྡེ་བའི་ལོ་ལོན་རྒན་རྒོན་ཚོས་ལྐོག་ནས་མིག་ཆུ་ ་
འབྱིད་ཀྱིན་ལོ་སར་བའི་ཚུགས་ཀ་སྟོན་པ་རེད། བདག་གིས་བལྟས་ན་འདི་ནི་ད་
གཟོད་ཕྱི་ལུས་ཀྱི་བཀག་རྒྱ་ཚུབ་རུང་ནང་སེམས་ཀྱི་རང་དབང་རང་མོས་ན་ཡོད་པའི་
ཆོས་ལུགས་ཀྱི་སེམས་ཁམས་དེ་རེད། དེ་བས་ཀྱང་དཀའ་ཚེགས་ཀྱི་ལོ་ཟླ་རིང་མོ་
དེའི་ཁྲོད་ཀྱི་མི་དང་མིའི་བར་གྱི་གཡོ་སླད་མེད་པའི་བརྩེ་བ་དང་དུངས་པ་དེ་རེད།
ད་དུང་ཆོས་ལུགས་པའམ་བླ་མའམ། དེ་བས་ཀྱང་བོད་ཀྱི་གངས་སེང་དཀར་མོ་
འདྲ་བའི་མི་བོ་ཆེ་འདི་བོད་མི་དམངས་མང་ཚོགས་ཀྱི་སེམས་གཏིང་དུ་གོས་ལ་སྣུམ་
བཞིན་སིམ་སྟེ་བསྡད་ཡོད་པ་མཚོན་གྱིན་ཡོད་པ་རེད། འུ་ཚོས་བོང་སྟག་གི་ལོ་སར་ ་
གཏམ་རྒྱུད་དང་དོན་འདི་གཉིས་གཤིབ་བསྡུར་སྒོས་ཐེངས་གཅིག་བལྟས་ན་ག་རེ་
ཤེས་ཡོང་ཟེར་ན། དེ་ནི་དད་པ་དྲང་མོའམ་བརྟན་མོ་དེ་ནི་མཛུབ་མོའི་སྟེང་གི་སེན་
མོ་ལྟར་ཤ་གསེང་རུས་གསེང་ལ་ཟུག་ཅིང་ཟུག་སྟེ་ཡོད་པས་ཅི་ཙམ་བྲེགས་ཀྱང་དེ་
ཙམ་སྐྱེས་རྒྱུ་ཡོད་པ་ཞིག་ཡིན་པ་མ་ཟད། དེ་བས་ཀྱང་དེ་ནི་རང་བཞིན་གྱིས་ལུས་ཀྱི་
ན་ཟུག་དང་འབྲེལ་ཏེ་ཡོད་པ་ཞིག་ཀྱང་རེད། དེ་མིན་རྩ་འཛུགས”སམ་“སྣེ་ཁྲིད”
དམ་ཕྱོགས་སྟོན”བྱས་པའི་དད་པ་རྫུན་མ་དེ་ནི་ཁ་ཆེའི་ཚོང་པས་འབྲོག་པའི་ལག་
ནས་ལུག་གི་པགས་པ་ཉོ་བ་དང་གཉིས་སུ་མ་མཆིས་སོ། ། ད་དུ་འཚོ་བ་ངོ་
མདོར་ན། ཆོས་ལུགས་པས་“འཁོར་བ་ཁབ་ཀྱི་རྩེ་མོ་ན། བདེ་བ་ཟེར་བའི་
མིང་ཙམ་མེད” ཟེར། འཇིག་རྟེན་པས“ ཆང་འཐུང་ན་འཇིག་རྟེན་འདི་ནས་
འཐུང་། ཚེ་ཕྱི་མའི་ཡུལ་ན་ཆང་འཐུང་མེད”ཟེར། བདག་གིས་བལྟས་ན་འུ་ཚོས་
- 165 -



2008ལོའི་བོང་སྟག་གི་ལོ་སར་གཏམ་རྒྱུད།
འདི་གཉིས་ལས་སུ་བདེན་སུ་རྫུན་གྱི་རྟིང་ཐག་གཅོད་རྒྱུ་དེ་གཙོ་བོ་མ་རེད། གཙོ་བོ་
ནི་འུ་ཚོས་དུས་རབས་དང་གནས་བབ་ག་འདྲ་ཞིག་གི་འོག་ནས་ཀྱང་ཚེ་སྲོག་གི་
བདེན་པར་མི་འགལ་བའི་རང་གི་གཤིས་ཀ་མི་འཆོར་རྒྱུ་དེ་རེད། འཚོ་བའི་གནས་
ལུགས་དང་མི་འགལ་བའི་རང་གི་གཏན་ཚིགས་བརྟན་པོར་འཛིན་རྒྱུ་དེ་རེད། ད་
ལོའི་བོང་སྟག་གི་མགོ་ཆད་མཇུག་རྡུམ་དུ་གྱུར་ཡོད་པའི་ལོ་སར་ལ་མཚོན་ན་ཡང་
བདག་གིས་བལྟས་ན་འུ་ཚོར་རང་གཤིས་མེད་པས་རེད། འུ་ཚོར་གཏན་ཚིགས་མེད་
པས་རེད། དེ་ཡང་བདག་གིས་བོང་སྟག་གི་གཤེགས་པར་གྱུར་སོང་བའི་བླ་མའམ།
དེ་བས་ཀྱང་བཀུར་བར་འོས་པའི་རྒན་རབས་པ་འདི་གཉིས་ལ་མྱ་ངན་ཞུས་ན་མི་
འགྲིག་ཟེར་བ་ག་ལ་ཡིན་ཏེ་གཏན་ནས་མིན་ནོ།། དེ་ཡང་མྱ་ངན་ཟེར་བ་དེ་ཡང་
དགའ་སྤྲོ་ཇི་བཞིན་མིའི་ལྷན་སྐྱེས་ཀྱི་ཀུན་གཞིའི་བག་ལ་ཞ་སྟེ་ཡོད་པ་ཞིག་ཡིན་པས་
ན་དེ་ནི་མི་སྒེར་གྱི་དོན་ཞིག་མིན་ས་གཏན་ནས་མི་འགྲོ་ཀི “མི་སྒེར”ཟེར་བ་དེ་ལ་
བདག་གིས་འདི་ནས་རང་རྐྱ་འཕེར་བའི་བསམ་གཞིག་གི་ནུས་པ་ལྡན་ལ་གཏན་
ཚིགས་ཀྱི་སྒོ་ནས་རང་གིས་བཟང་ངན་གང་བསྒྲུབ་ཁས་ལེན་བྱེད་སྤོབས་པའི་མི་བུ་
ཞིག་ལ་ཟེར་བ་ཡིན། འདི་ལྟ་བུའི་མི་སྒེར”ཞིག་ལ་“ཁྱོད་ཀྱིས་ཅིས་ཀྱང་དད་པ་
བྱེད་དགོས”ཞེས་པ་དེ་ནི་ཁྱོད་ཀྱིས་གཏན་ནས་དད་པ་བྱེད་མི་ཆོག”ཅེས་པ་ལྟ་བུའི་
སྒེར་གཅོད་བཙན་གནོན་གྱི་འདུ་ཤེས་ཀྱིས་མིའི་རང་དབང་ལ་བཙན་འཛུལ་བྱས་པ་
ཞིག་རེད། དེ
འི་
འུ་ཚོས་ལག་པ་བྲང་དུ་འཇོག་ལ་བསམ་གཞིག་ཅིག་གཏོང་། བཙན་པོ་སྲོང་
བཙན་ནས་བརྩིས་ན་འུ་ཚོར་ཕལ་ཆེར་མི་ལོ་སྟོང་དང་ལྔ་བརྒྱའི་སྲིད་དང་ནང་པ་
- 166 -



རང་གཤིས་གདུང་འབོད།
ཆོས་ཀྱི་ལོ་རྒྱུས་ཡོད་པ་རེད། འོན་ཀྱང་འུ་ཚོས་དེ་རིང་བཙན་པོའི་དུས་ཀྱི་འཇིག་
རྟེན་སྐྱོང་བའི་སྙིང་སྟོབས་དེ་བོར་ཟིན་པ་མ་ཟད་བཅོམ་ལྡན་རྒྱལ་བའི་དགོངས་པ་དེ་
ཡང་ལོག་པར་རྟོག་གིན་མི་འདུག་གམ།
འུ་ཚོ་བོང་སྟག་ལ་མཚོན་ན་ཡང་སྔོན་ཆད་ལོ་རྒྱུས་སྟེང་རྨ་བྱང་ནས་ཚུར་
འབུད་པའི་སྐབས་ཀྱི་མེས་པོ་ཚོའི་ཁེར་ཚུགས་ཀྱི་མི་གཞི་དང་རང་རྐྱ་འཕེར་བའི་
གཤིས་ཀ་སོགས། དེ་རིང་འུ་ཚོའི་དུས་སྐབས་ལ་ཐོན་དུས་དེ་ལྟར་ཨ་ཙ་རའི་དགོད་
བྲོ་ལ་སྙིང་རྗེ་བའི་འཁྲབ་སྟོན་ཞིག་ཏུ་འགྱུར་གྱིན་མི་འདུག་གམ། ཚང་མ་ཧོལ་མ་
རྒྱུག་ལ་འདང་ཞིག་རྒྱབས་དང་། བདག་གིས་འདི་ལྟར་ནང་མཚང”ཕྱི་རུ་སྔོག་སྟེ་
སྐད་ཆ་དྲང་མོར་སྨྲ་དོན་ཡང་། བདག་ཀྱང་ཕ་ས་རུ་སྡེ་ཐང་གང་འདིའི་རྩ་རྒྱུས་
རྒྱུངས་པ་དང་ཕུ་ནུ་མདའ་སྒྲོ་སོ་འགྲིག་འདིའི་ཤ་ཁྲག་རྐང་མར་གྱི་གཏིང་དུ་འཐིམ་
ཞིང་འཐིམ་སྟེ་ཡོད་པས་ཡིན། དེ་ན་ཡོད་དེ
ལ
ས ་ ་་་་་་་་་སྟོང་་་་་་་་་་2008ལོའི་རྒྱ་ལོའི་ལོ་སར་ལ།
པ་ལྟར་སྐྱེ་བ་ཆོས་རྒྱུད་དག་པའི་བདུད་དུ ་བུ་ལོ་དང་དུང་བ་རྒྱ་
- 167 -



ཟངས་སྐུ།
བབས་ངོ་མ་
་་་་་
ཐངས་སྐུ།
ད་ངའི་དཔེ་སྒྲོམ་གྱི་སྦུག་ཏུ་སྟོན་པའི་ཟངས་སྐུ་ཆུང་ཆུང་ཞིག་བཤམས་ཡོད།
ཟངས་སྐུ་དེས་བདག་གི་དཔེ་དེབ་དག་གི་མཛེས་ཆར་མི་གནོད་ལ། བདག་གི་དཔེ་
ཀློག་འཚོ་བ་ལ་ཡང་གནོད་པ་སྐྱེལ་ག་ལ་སྲིད། དེ་ལས་ལྡོག་སྟེ་ཟངས་སྐུ་ཆུང་ཆུང་
འདིས་ངའི་མི་ཚེའི་ཁྲོད་ཀྱི་མི་ཚེ་ལ་མི་ཆུང་བའི་བསམ་བློའི་ཐད་ཀྱི་འགྱུར་ལྡོག་ཕྲན་
བུ་རེ་འགའ་མཚོན་གྱིན་ཡོད་པས། ང་རང་ཟངས་སྐུ་ཆུང་ཆུང་འདི་ལ་འདང་རྩིས་
རབ་ཅིག་ཡོད་ཅེས་བཤད་ནའང་ཆོག
ཟངས་སྐུ་ཆུང་ཆུང་དེ་ནི་དུས་རབས་སྔོན་མའི་ལོ་རབས་བརྒྱད་ཅུའི་ནང་
བདག་གི་དྲིན་ཆེན་ཕ་མ་གཉིས་ཐེངས་དང་པོར་དབུས་མཇལ་དུ་འགྲོ་དུས་སྟོད་ཉི་མ་
ལྷ་ས་ནས་བདག་ལ“ཆོས་སྐལ”དུ་བླུས་ཡོང་བ་ཡིན་ལ། ཐུན་མོང་མ་ཡིན་པའི་
ལེགས་སྐྱེས་འདི་འདྲ་ཞིག་ཐོབ་པའི་དུས་ཀྱི་བདག་གི་དགའ་སྤྲོ་དེ་སུ་ཞིག་གིས་དཔག་
ནུས། དགའ་སྤྲོ་དེ་ཡང་དགའ་སྤྲོ་སྤྱིར་བཏང་བ་ཞིག་ག་ལ་ཡིན། དགའ་སྤྲོ་དེ་ནི་
“་དད་པ”ཞེས་པ་ལས་འོང་བ་རྐྱང་རྐྱང་ཡིན་འདུག དེ་དུས“དད་པ”ཡི་དབང་
གིས་བདག་གི་ལུས་སྤུ་ལོང་གཡོས། མིག་མཆི་མ་འཁྲིགས། ཡིད་ཡོས་ཀྱིས་བརྣངས་
སོང་ཟེར་ན་ཅུང་ཐལ་སོང་ཡང་། དེ་མ་ཐག་མིག་ཟུང་བཙུམས་ནས“རྟེན”བྱིན་
- 168
-



རང་གཤིས་གདུང་འབོད།
ཅན་དེ་མགོ་ཐོག་ཏུ་སྟེག་སྒྲ་དང་བཅས་ལན་གསུམ་བཞག་མྱོང་བ་དོན་དངོས་ཡིན། །
དེའི་རྗེས་ཀྱི་ཕལ་ཆེར་ལོ་ངོ་བཅུ་ཁ་ཞིག་གི་རིང་ལ་ངས་་དད་པ”ཡི་སྟོབས་ལ་
བརྟེན་ནས་“རྟེན”དེར་གསེར་ཞལ་ཕུལ། ན་བཟའ་གཡོགས། མདུན་དུ་མར་མེ་
སྦར། ཇ་ཕུད་ཟས་ཕུད་མཆོད། ཕྱག་འཚལ་པུས་མོ་བཙུགས་པ་གྲངས་ཀ་མེད།
ད་དུང་ནང་དུ་འགྲུལ་པ་མང་དུས་ངས“དད་རྟེན”དེ་ཆང་དྲི་དུ་དྲི་སོགས་འཇིག་
རྟེན་གྱི་མི་གཙང་བའི་དྲི་ངན་གྱིས་མནོལ་འགྲོ་བར་དོགས་ནས། ཁང་བའི་སྡུག་
ཡོལ་བ་སེར་པོ་ཞིག་གིས་འཕྲེད་དུ་བཅད་པ་ཡིན། གཞན་ཞིག་གིས་ལྟ་རྒྱུ་ན་བདག་
གིས་མི་ལོ་སྟོང་ཕྲག་སྔོན་གྱི་རྡོ་རྗེ་གདན་གྱི་མི་བོ་ཆེ་དེ་དངོས་སུ་ཁྱིམ་ཕུག་ཏུ་གདན་
འདྲེན་བྱས་ཡོད་པ་དང་ཅིས་མི་མཚུངས། ད་དུང་ངའི་“བག་ཆགས” ཡག་པོ་
འདིའི་རིགས་ལ་ཕ་མ་དང་གཉེན་ཉེ་ཀུན་གྱིས་“བསྟོད་སྨོན་མཆོད་སྤྲིན་རྒྱ་མཚོ”ཕུལ་
མྱོང་། དེ་རིང་ཕྱིར་འདང་བརྒྱབ་ན་དེ་དུས་རང་གིས་ཀྱང་རང་ཉིད་་་ལས་འཕྲོ”
ཅན་ཞིག་གམ། ཡང་ན་རྣམ་ཤེས”དགའ་ཅན་ཞིག་གི“སྐྱེ་བ”རེད་བསམ་མྱོང་
འདུག ངས་འདི་ལྟར་བཤད་དུས། དེ་རིང་རང་གི་བསམ་བློ་ཇི་འདྲའི་ཚད་མཐོན་
པོ་ཞིག་ལ་སླེབས་ཡོད་ཟེར་བའམ་ཡང་ན་རང་ཉིད་མཐའ་གཅིག་ཏུ་ཚན་རིག་གམ་
དངོས་གཙོ་སྨྲ་བ་ཁོ་ན་ཞིག་ཏུ་གྱུར་སོང་ཟེར་བ་ག་ལ་ཡིན་ཏེ་གཏན་ནས་མིན་ནོ། །
འོན་ཀྱང་དེ་དུས་ཀྱི་རང་གི་ཨ་ཉོག་བྱིས་པའི་བྱ་སྤྱོད་འདྲ་བོ་དེ་དག་དེ་རིང་དྲན་ཡོང་
ན་དངོས་གནས་དགོད་བྲོ་བའམ་སྙིང་རྗེ་བོ་ཞིག་ཏུ་མི་མཐོང་ཀ་མེད་རེད། །
ངས་དེ་དུས་ཟངས་སྐུ་ཆུང་ཆུང་དེ་ལ་དད་པ”ཟེར་བ་དེ་བསྐྱེད་དུས་བསམ་
བློའི་ནང་ན་མིང་མི་ཐོགས་པའི་བདེ་སྣང་བན་བུན་ཙམ་ཞིག་ལས་ཅི་ཡང་མི་འདུག
169
-



ཟངས་སྒྱུ།
ཤ་
དེ་ལྟར་གནས་སྐབས་ཀྱི་རྨོངས་ཤིང་འཐོམ་པའི་སྤྲོ་བ་ཙམ་ལས་ལན་མང་ཆེ་བར་ཐ་
ན་དེ་ནི་སྟོན་པའི་འདྲ་སྐུ་ཡིན་པ་ཡང་ཡིད་ལ་དྲན་ཐུབ་ཀྱི་མི་འདུག སྟོན་པའི་རིག་
ལམ་དང་རྣམ་དཔྱོད། སྟོན་པའི་ཡོན་ཏན་དང་སྤོབས་པ་སོགས་དྲན་རྒྱུ་ལྟ་ཞོག་
འོ་ན་སྟོན་པ་ཟེར་བ་དེ་བླུན་པོའམ་ས་རྡོ་ལྟ་བུ་ཞིག་ཡིན་ཡང་ཆོག་ཨང་། ངས་བླུན་
པོའམ་ས་རྡོ་ལྟ་བུ་ཞིག་ལ་ཕྱག་འཚལ་ཀྱང་ཆོག་ཨང་། ། )
དཀ་བདག་གིས་བལྟས་ན་ཞ་ཉེ་བླུགས་པ་ལྟ་བུའི་ཀླད་པ་ལྗིད་ཡོར་རེ་བ་ཞིག་གིས་
དུངས་སྣང་རབ་རིབ་ཅིག་སྐྱེད་ཀྱིན་པ་འདི་ནི་རྨོངས་དད་ཟེར་བ་དེ་རེད། བླུན་
དད་ཟེར་བ་དེ་རེད། གླེན་དད་ཟེར་བ་དེ་རེད། མདོར་ན་ང་ཚོའི་དེ་རིང་གི་འཕེལ་
མེད་སོར་གནས་དང་གདོད་གཤིས་འགྱུར་མེད་ཀྱི་འཚོ་གནས་དང་། དེ་སྐྱེད་བྱེད་
ཀྱི་བག་ཆགས་འདིའི་ཁུངས་བརྡོལ་ས་དང་རྐང་ཟུག་ས་ཁོ་ནའང་རེད་འདུག དེ་
བས་དད་པ”ཞེས་པ་འདིས་ང་ཚོར་ཉལ་ཐའི་མེ་ཏོག་ལྟ་བུའི་མཛེས་སྡུག”ངོམ་
གྱིན་འདུག བསླུ་བྲིད་གཏོང་གིན་འདུག རྒྱུ་མཚན་ནི“དད་པ”ཡི་་ རྒྱབ་རྟེན་
ལུང་ཚིག”ནི་“ཡིད་ཁྱེད་ཤེས་ཀྱི་དད་པས་བྱིན་རླབས་འཇུག” “བློ་ཐེ་ཚོམ་དང་བྲལ་
ན་ཅི་བསམ་འགྲུབ” “བློས་འཁེལ་ལིང་བསྐྱུར་ཡན་ན་དད་པ་མེད” “ཇི་མཛད་
ལེགས་མཐོང་ཡན་ན་དག་སྣང་མེད”ཟེར་བ་སོགས་དོགས་བློ་སྐྱེ་མི་རུང་བའི་ཐ་ཚིག་
དག་ཡིན་པས། “དད་པ”ཡིས་ང་ཚོའི་བླང་དོར་གྱི་བློ་མིག་ལྡོང་དུ་འཇུག་པ་རེད།
ང་ཚོའི་བསམ་གཞིག་གི་འཕར་རྩ་གཉིད་དུ་འཇུག་པ་རེད། ང་ཚོའི་དྲན་རིག་གི་སྒོ་
མོ་གཏན་དུ་འཇུག་པ་རེད། མདོར་ན་ང་ཚོར་བསམ་བློ་གཏོང་བའི་སྐལ་བ་ཕྲན་བུ་
ཙམ་ཡང་མི་སྟེར་བ་རེད། དད་པས་ནི་བཙན་པོའི་དམག་དཔུང་བཙུན་པའི་སྡེ་རུ་
- 170 -



རང་གཤིས་གདུང་འབོད།
བསྒྱུར་ཏེ་མཐའ་མཇུག་བྱེ་མའི་ཀློང་གི་སྨིག་རྒྱུ་བཞིན་ཡལ་དུ་བཅུག་པ་རེད། “དད་
པ”ལ་བལྟས་ན་གདོན་འདྲེ་དག་ང་ཚོ་ལ་ཇི་འདྲའི་དྲིན་ཆེན་རེད་ཨང་། “སྤྲིན་ནག་
འཁོལ”ཞིང་་རླུང་ནག་འཚུབ”པའི་ཀློང་གི་མ་རུང་བ་དེ་ཚོས། དུས་ངེས་མེད་དུ་
ང་ཚོར་སྐྲག་སྣང་སྟེར་བས་ང་ཚོ་ད་གཟོད་འཇིགས་ཡེར་རེར་ སད་བྱུང་བ་རེད།
རྟབ་རྟབ་པོར་ཡར་ལངས་སུ་བཅུག་བྱུང་བ་རེད། ང་ཚོའི་རྣམ་རིག་ཇེ་གསལ་དུ་
བཏང་སྟེ་བཟི་དྭངས་ཤིང་གཉིད་ཀྱང་སངས་པར་བྱེད་པ་རེད། ང་ཚོས་རང་ཉིད་
ཉེན་ཁ་དེ་ནས་ཐར་ཐུབ་པ་ཞིག་ཡོང་ཕྱིར་ས་རྒྱུག་རྡོ་རྒྱུག་བྱེད་པ་རེད། ཐབས་
བཀོད་སྣ་ཚོགས་འཐེན་པ་རེད། མདོར་ན་ང་ཚོར་ཉིན་མཚན་དུས་དྲུག་ལ་དོགས་
ཟོན་བྱེད་དུ་འཇུག་པ་རེད། ཏག་ཏག་དོགས་ཟོན་ན་ཡོད་པའི་མི་ཞིག་ལ་གཞན་གྱི་
གནོད་འཚེ་ཐེབས་པའི་གླགས་ཧ་ཅང་ཉུང་བ་ལྟ་ཅི་འཚལ། །བྱང་ཕྱོགས་ན། གཉིས་
ཆོས་དཔེ་ཞིག་ན་མི་དགའ་མི་དགོས་དམྱལ་བ་ཡ་མཚན་ཆེ། སངས་རྒྱས་
ཀུན་གྱི་བླ་མ་དམྱལ་བ་ཡིན་ཞེས་པའི་སྐད་ཆ་ཞིག་འདུག སྐད་ཆ་འདི་ལ་མཚན་
ཉིད་ཀྱི་གནས་ལུགས་ཆེན་པོ་ཞིག་འདུག སངས་རྒྱས་ཐམས་ཅད་ཀྱང་དག་པའི་
ཞིང་གི་བདེ་སྣང་གིས་སངས་རྒྱས་སུ་བཅུག་པ་མ་ཡིན་ལ་བདེ་ལྡན་ཡུལ་གྱི་མཛེས་
སྡུག་གིས་སངས་རྒྱས་སུ་བཅུག་པ་ཡང་མིན་འདུག ཏག་ཏག་དམྱལ་བའི་ཁམས་ཀྱི་
འཇིགས་སྐྲག་གིས་བདས་ཏེ་བྱང་ཆུབ་ལམ་གྱི་རིམ་པ་བརྒྱལ་དུ་བཅུག་པ་ཡིན་འདུག
བགེགས་རིགས་སྟོང་ཕྲག་བརྒྱད་ཅུའི་དངངས་སྐྲག་གིས་དེད་དེ་བཅོམ་ལྡན་འདས་
ཀྱི་གོ་འཕང་བརྙེས་སུ་བཅུག་པ་ཡིན་འདུག སངས་རྒྱས་ཀྱི་ལྟ་བ་དང་སྤྱོད་པ་དང་
དུ་ལེན་མཁན་ཡིན་ཟེར་བའི་ང་ཚོའི་མི་རིགས་འདིས་སངས་རྒྱས་ཀྱི་འབག་སྐུ་ལྷ་རུ་
-
17
=



ཟངས་སྐུ།
།
བཀུར་བ་ཙམ་ལས། དོན་ངོ་མར་སྟོན་པའི་བསམ་བློ་ཅི་ཙམ་གོ་ཡོད་སྲིད། དེ་རིང་
བལྟས་ཏེ་ཡོང་ན་ང་ཚོ་ཁྱིམ་པ་བ་ཚོ་ལྟ་ཅི། ང་ཚོའི་མི་ཚེ་ཆོས་ལ་བཅོལ་བ་ཡིན་ཟེར་
མཁན་ཚོས་ཀྱང་“རྫུན་མི་སྨྲ་བའི་སྟོན་པ་ལགས། ངས་དེ་རིང་ནས་བཟུང་ཁྱེད་ལ་
སློབ་སྦྱོང་བྱས་ཏེ་རྫུན་སྨྲ་ཡི་མིན”ལྟ་བུའི་ཁས་འཆེ་ཙམ་ཡང་བྱེད་ཐུབ་པ་ཉུང་ཉུང་
རེད་བསམ། བདག་གིས་བལྟས་ན་སྟོན་པས་ཀྱང་ ཕལ་བའི་མིའི་བློ་ཡུལ་ལས་
འགོངས་པའི་བརྩོན་པ་དང་དཀའ་ལས་བསྐྱེད་དེ། མིའི་སྐྱེ་རྒ་ན་འཆི་དང་དངོས་
པོའི་དར་རྒུད་འཕེལ་འགྲིབ་སོགས་མཚན་ཉིད་རིག་པའི་རྩ་བའི་གནད་འགག་དག་
ལ་བསམ་བློ་གཏོང་བ་དང་། བརྡར་ཤ་གཅོད་པ། མཐར་རང་གིས་རྙེད་པའི་ལྟ་བ་
ལྟར་དེ་དག་གི་རང་བཞིན་ངོ་བོ་གཏན་ལ་འབེབས་པ་སོགས་བྱས་པས་ད་གཟོད་ཆོས་
ལུགས་ཀྱི་བསམ་བློ་ཟབ་མོ་རྙེད་སོང་བ་རེད་མ་གཏོགས། སུ་དང་གང་ལ་མཐའ་
གཅིག་ཏུ་དད་པ་ཁོ་ན་བསྐྱེད་པས་དགོངས་པ་དེ་འདྲ་བདེ་བླག་ངང་རྙེད་སོང་བ་
མིན་པ་འདྲ། ད་དུང་སྟོན་པས་རང་གི་བསྟན་པ་ནི“བསླབ་ཕྱིར་ཡིན་གྱི་གུས་ཕྱིར་
མིན”དང་་རིགས་རུས་མི་གཙོ་བསླབ་པ་གཙོ” སོགས་གསུངས་ཡོད་པར་བལྟས་ན་
རང་གི་གསུང་མཐའ་གཅིག་ཏུ་ཚད་མ་ཡིན་པ་དང་མཐའ་གཅིག་ཏུ་ཁས་ལེན་བྱེད་
དགོས་ཚུལ་ཡང་གསུངས་མི་འདུག བོད་ཀྱི་ཁ་དཔེ་ཞིག་ཏུ་བཀའ་ཐོག་ཏུ་སྐུ་མ་
འཇོག་ཟེར། དེས་ནི་དམ་པའི་སྐུ་ལས་དམ་པའི་གསུང་གཙོ་བོ་ཡིན་པ་མཚོན་གྱིན་
འདུག དེ་ཡང་དམ་པའི་གསུང་ན་དམ་པའི་བསམ་བློ་ཡོད་པའི་རྒྱུ་མཚན་རེད།
དགེ་ཆོས་ཀྱིས“རོ་དང་མཚུངས་པའི་ལུས་པོ་འདི།། ག་དུས་ཤི་ཡང་མི་འགྱོད་དེ། །
- གསེར་དང་མཚུངས་པའི་རྣམ་དཔྱོད་དག ། མཉམ་དུ་ཤི་ན་ཤིན་ཏུ་ཕངས”ཞེས་
- 172 -



རང་གཤིས་གདུང་འབོད།
གསུངས་པ་ལྟར་མཚན་ཉིད་རིག་པ་མཁན་དག་གི་བསམ་བློའི་རིན་ཐང་ཇི་འདྲའི་
གཞལ་དུ་མེད་ཀྱང་། ཇི་འདྲའི་ཚེ་སྲོག་ལ་དྲིན་དུ་ཆེ་ཡང་། ང་ཚོས་དེ་ལ་དོ་སྣང་མི་
བྱེད་པར་མཐའ་གཅིག་ཏུ་ཁོང་དག་གི་འབག་སྐུའམ་ལྡེར་བཟོ་ཁོ་ན་ལྷ་རུ་བཀུར་བ་
རེད། བདག་གིས་བལྟས་ན་འདི་ལས་ལྷག་པའི་སྐུར་འདེབས་མེད་ལ་འདི་ལས་ཆེ་
བའི་སྒྲོ་འདོགས་ཀྱང་ཡོད་སྲིད་རྒྱུ་མ་རེད། འུ་ཚོས་ད་དུང“ལྷགཟུགས”དེ་དག་ལ་
འཇུས་ཏེ་རང་གིས་བསམ་བློ་གཏོང་མི་དགོས་པར། ལུས་ཚེགས་རྒྱག་མི་དགོས་པར།
ནམ་ཉི་མ་ཞིག་ལ་དག་པའི་ཞིང་ལ་བྱ་འཕུར་འཕུར་བྱེད་འདོད་སྐྱེ་བ་རེད། འོན་ཏེ་
དེ་འདྲའི་ཉིན་མོར་སྒུག་པའི་ང་ཚོའི་མི་ཚེ་ག་འདྲ་རེད། ང་ཚོའི་འཚོ་བ་ག་འདྲ་རེད།
དེ་བས་ན་བདག་གི་དཔེ་སྒྲོམ་ཕྲུག་གི་ཟངས་སྐུ་འདི་སྟོན་པ་ཡིན་ནམ། འདི་
ནི་ང་རང་བདེ་ལྡན་ཞིང་དུ་རྡོ་འཕེན་འཕེན་བྱེད་ཐུབ་པའི་འཇིག་རྟེན་ལས་འདས་
པའི་སྟོབས་ཤུགས་ཤིག་ཡིན་ནམ། དེ་བས་ཀྱང་སྟོན་པའི་བསམ་བློ་དང་རྣམ་དཔྱོད་
ཡིན་ནམ། སྟོན་པའི་རིག་པ་དང་ཡོན་ཏན་ཡིན་ནམ། བདག་གིས་བལྟས་ན་འུ་
ཚོས་དམ་པ་དག་གི་སྐུ་འདྲ་ཁོ་ནར་ཐོད་པས་རྡེག་པ་ལས། ཁོང་ཚོའི་འཚོལ་དཔྱོད་
ཀྱི་སྙིང་སྟོབས། ཁོང་ཚོའི་གསར་གཏོད་ཀྱི་སྤོབས་པ། ཁོང་ཚོའི་རང་རྐྱ་ཐུབ་པའི་
མི་གཞི། ད་དུང་འགྱུར་བ་མེད་པའི་གཏན་ཚིགས་དང་གློད་པ་མེད་པའི་བརྩོན་
འགྲུས་སོགས་ལ་སློབ་སྦྱོང་བྱས་ན་ཇི་འདྲའི་དོན་སྙིང་ལྡན་པ་ཞིག་རེད་ཨང་། ང་
ཚོའི་བསམ་བློའི་དཔལ་ཡོན་ཡར་རྒྱས་ལ་ཡང་ཇི་འདྲའི་གོ་ཆོད་པ་ཞིག་རེད་ཨང་།
དེ་མིན། ང་ཚོས་ཚེ་ཚེ་རབས་རབས་སུ་ཕྱོགས་བཅུའི་རྒྱལ་བ་སྲས་དང་བཅས་པའི་
འཇིམ་སྐུའི་ཞབས་མཐིལ་ལ། གཏུན་ཤིང་བཞིན་ནག་འཐོམ་མེར་སྡོད་པའི་མགོ་བོ་
- 173 -



ཟངས་སྐུ།
འདིས་ཇི་ལྟར་བརྡབ་ཅིང་བསྣུན་ན་ཡང་ཚེ་སྲོག་རྩིས་མེད་དང་མི་ཚེ་སྟོང་ཟད་བྱས་
པ་ཙམ་ལས། རྡོ་རྗེ་ཐུ་ལུམ་ལྟར་སྲ་ཞིང་མཁྲེགས་པའི་དམྱལ་བའི་ལྕགས་སྒོ་དེ་ནམ་
ཡང་གཅོག་དཀའ་ལ་རྨི་ལམ་མག་མོག་བཞིན་རྒྱང་ཐག་རིང་བའི་དག་ཞིང་གི་གནམ་
སྒོ་དེ་ནམ་ཡང་དབྱེ་ཐུབ་ས་མ་རེད།
2006ལོའི་ཟླ7པར་བྲིས། 2007ལོའི་ཟླ5པར་བཅོས།
174



རང་གཤིས་གདུང་འབོད།
ལྟ 11:
སྒོ་ཁྱི་འཚོང་བ།
—བོད་མིའི་སྲོལ་རྒྱུན་ཀུན་གཞིའི་ཆེས་མཐའ་མཇུག་གི་བརྡབ་གསིག་
་་་
སྒོ་ཁྱིའི་དེ་རིང་།
ལོ་འདི་འགའི་རིང་ཡུལ་ཤུལ་ས་ཁུལ་གྱི་ཡུལ་མི་ཚོས་ནོར་བརྒྱ་འཚོ་བ་ལས་ཁྱི་
གཅིག་གསོས་པས་བྲིན་ཞེས་དྲང་གཏམ་བཤད་ཀྱིན་ཡོད་ཟེར། ཚུལ་འདི་ནི་འབྲོག་
ཁྱི་ཞེས་པའི་སེམས་ཅན་འདི་གསར་ལམ་གྱི་འུད་སྒྲོག་ཤུགས་ཆེར་བྱས་པར་བརྟེན་
རྒྱལ་ནང་དང་རྒྱལ་ཕྱིའི་ཕྱུག་པོ་ཚོའི་གནས་སྐབས་ཀྱི་མཚར་སྣང་དང་ཚུལ་འཆོས་ཀྱི་
རྒྱས་སྤྲོས་འཚོ་བའི་ཡི་ག་ཆེས་ཆེར་ཕྱེས་པ་ལས་བྱུང་བ་རེད། དེ་ལྟ་ན་འུ་ཚོས་ཀྱང་
སྒོར་རྡོག་འགའ་རེ་བསྒྲུབ་ཆེད་མ་ཁར་སོ་བཏབ་སྟེ་རང་གི་སྤུན་ཆུང་ལྟར་གཅེས་པའི་
སྒོ་ཁྱི་ཚོ་རེ་རེ་བཞིན་འདོགས་ཐག་སྐྱེ་ནས་བཀྲོལ་ཏེ་ཕངས་སེམས(འུ་ཚོའི་དབང་རྩ་ན་
སྙིང་རྗེ་ཟེར་ བའི་ཚོར་བ་མཛེས་པོ་འདི་རིམ་བཞིན་ སྦྲིད་འཐོམ་དུ་འགྱུར་གྱིན་ཡོད་ཀྱང་།།
བདག་གིས་ད་དུང“ཕངས་ སེམས་” ཞེས་པའི་ཡིག་འབྲི་འདི་འདི་ རུ་ ཨུ་ ཚུགས་ཀྱིས་ སྦྱོར་ན་
འདོད)དང་བཅས་བཙོང་དང་འཚོང་བཞིན་ཡོད་པ་འདི་རེད། ཡིན་ན་ཡང་མ་གཞི་
ནས་མཚོ་ངོས་ལས་རྨིད་སུམ་སྟོང་བཞི་སྟོང་ལས་མཐོ་བའི་མཐོ་སྒང་གི་གཉུག་གནས་
སྲོག་ཆགས་ཤིག་སྟ་གོན་ཅི་ཡང་མེད་པར་གློ་བུར་དུ་ས་བབ་དམའ་ཞིང་བརླན་གཤེར་
ཆེ་བ། འདུ་འཛི་ཆེ་ལ་དྲི་ངན་སྣ་ཚོགས་ག་སར་ལྡང་གིན་པའི་ཁོར་ཡུག་ཅིག་ལ་སྤོར་
བར་བྱས་ཚེ་གནས་ཚུལ་ག་འདྲ་ཞིག་འབྱུང་སྲིད་ རྒྱུ་རེད། རང་གི་འཚོ་གནས་
- 175 -



སྒོ་ཁྱི་འཚོང་བ།
ལེགས་བཅོས་བྱེད་མི་ཤེས་པའི་དུད་འགྲོ་ཁྱི་ལྟ་ཞོག ལོ་རྒྱུས་སྟེང་དཔའ་ལ་གཏུམ་
པའི་ཐུ་བྷོད་དམག་དཔུང་ཡང་རྒྱའི་རྒྱལ་ས་ཁྲང་ཨན་ནས་ཚ་བ་གཅིག་པུ་མ་བཟོད་
དེ། དུས་ཡུན་རིང་པོའི་རིང་མི་ཤི་རྟ་འགྱེལ་གྱི་གཡུལ་འཁྲུག་ལས་བླངས་འོངས་
པའི་འབྲས་བུ་ཡོད་ཚད་ཀྱང་ཕངས་མེད་རྟ་ཡི་སྦྱངས་པ་བཞིན་དོར་ཏེ་ཕྱིར་མཐོ་སྒང་
དུ་བྲོས་སོང་བ་མ་ཡིན་ནམ།
རྒྱའི་ཚོང་པ་ཞིག་གིས་ཡུལ་ཤུལ་གྱི་རྒྱ་བཟའི་ལྷ་ཁང་གི་བཙུན་པ་བགྲེས་པོ་
ཞིག་གི་ལག་ནས་ལོན་པའི་འབྲོག་ཁྱི་དེ་ཕལ་ཆེར་ཚང་མས་གོ་ཡོད་རྒྱུ་རེད། ལོ་
གསར་ཞིག་གི་སྐབས་སུ་ཕྱི་ནས་ཤོག་སྦག་སྣ་ཚོགས་ཡོས་བརྔོས་པ་བཞིན་དགད་ཡོང་
བ་ཐོས་དུས་འབྲོག་ཁྱི་དེས་འདུག་བཟོད་མེད་པའི་ངང་ངར་སྐད་རྒྱག་གིན་ཕར་རྒྱུག་
ཚུར་རྒྱུག་གང་མང་བྱས་པའི་མཐར་། ཡི་ཆད་ངང་ཁྲག་དམར་ནར་ནར་སྐྱུག་ཞོར་
དེ་མ་ཐག་ཤི་སོང་ཟེར། ཚུལ་དེར་བལྟས་ན་ཁྱི་དེས་སྨན་ནག་གི་དྲི་མ་གཏོར་བཞིན་
པའི་མེ་མདའ་འདྲ་བའི་སྐད་སྒྲ་དེ་གཏོང་མཁན་ཕས་རྒོལ་དེ་སྔོག་འོང་བསམ་ནས་
རྣམ་རིག་སྒྲིམ་སྟེ་ཇི་ལྟར་བཙལ་ཡང་ངལ་བ་འབྲས་མེད་དུ་གྱུར་པས་དེ་ལྟའི་མཇུག་
འབྲས་བྱུང་སོང་བ་རེད། གསར་ཤོག་པས་གནས་ཚུལ་སྤེལ་བ་ལྟར་ན་ལོ་རེའི་ཟླ་
བདུན་པ་ནས་ཟླ་བཅུ་གཉིས་པའི་བར་ཉིན་རེར་འབྲོག་ཁྱི་བཞི་བརྒྱ་ནས་ལྔ་བརྒྱ་ཙམ་
བོད་ཁམས་ནས་རྒྱ་ནག་གི་གྲོང་ཁྱེར་པེ་ཅིན་དང་ཧྲང་ཧེ། ཀོང་ཀྲུའུ་སོགས་སུ་
འདུད་ཀྱིན་ཡོད་ཟེར། འདི་ནི་དོ་མཉམ་གཏན་ནས་ཐོན་གྱིན་མེད་པའི་ས་གནས་
ཀྱི་དཔལ་འབྱོར་གནས་བབ་དང་འཕེལ་རྒྱས་བྱུང་བ་ལྟོས་བཅས་ཀྱིས་མགྱོགས་པའི་
མw ནང་ལོགས་ཀྱི་ཚོང་རའི་བར་ཁྱད་ལས་བྱུང་བའི་སྣང་ཚུལ་རྒྱུན་ལྡན་མིན་པ་ཞིག་རེད།
176 -



རང་གཤིས་གདུང་འབོད།
ད་དུང2005ལོར་ཆིན་ཏའོ་ནས་འཚོགས་པའི་རྒྱལ་སྤྱིའི་ཁྱི་འགྲན་ཚོགས་པའི་སྟེང་
བོད་ཁྱི་ཞིག་ལ་དམངས་སྒོར་ཁྲི་སྟོང་གསུམ་གྱི་རིན་གོང་བཅད་པའི་སྔར་མེད་གནས་
ཚུལ་ཡང་ཐོན་འདུག རྒྱ་ནག་གི་ཕྱུག་སྡེ་ཧཱ་ཞི་ལྟ་བུར་མཚོན་ན་སྔོན་ཆད་ཁྱིམ་ཚང་
གི་སྒོ་འགྲམ་དུ་མིང་གྲགས་ཆེ་བའི་འཇེབ་འཁོར་རེ་བཞག་སྟེ་རང་གི་སྟོབས་འབྱོར་
མངའ་ཐང་གཞན་ལ་ངོམ་སོ་བྱེད་པ་ཡིན་ཟེར། འོན་ཀྱང་དེ་རིང་དེ་གར་ཁྱིམ་ཚང་
སུ་ཞིག་ལ་བོད་ཁྱི་རྒྱུད་དག་ཅིག་ཡོད་ན་དེ་ནི་འབྱོར་ཕྱུག་གི་རྟགས་མཚན་རྩེ་ཕུད་
ཅིག་ཏུ་རྩི་བཞིན་ཡོད་ཟེར། དོན་དམ་དུ་དེ་རིང་བོད་ཁུལ་ན་ཡུལ་སྐད་དུ་ལ་བོར་
འབོད་པའི་འབྲོག་ཁྱི་རྒྱུད་དག་དེ་འདྲའི་མང་པོ་ཞིག་ཡོད་དམ། ད་དུང་དབྱང་ཀྲི་
ཅན་ཟེར་བ་དེས་འབྲོག་ཁྱི་ཞེས་པ་དེ་སྔོན་ཆད་བོད་ཀྱི་བླ་མའི་བཅིབས་པ་ཡིན་ཚུལ།
དེས་ད་དུང་སེང་གེ་དང་སྟག་གཟིག་འདུལ་ཐུབ་པ་མ་ཟད། ལོ་རྒྱུས་སྟེང་ཇིང་གུར་
རྒྱལ་པོས་ཕྱིར་དམག་ཤེད་བསྐྱེད་དུས་ཀྱང་བྱས་རྗེས་དཔེ་མེད་བཞག་ཚུལ་སོགས་ལྷ་
སྒྲུང་ལྟ་བུ་ཞིག་འཆད་ཀྱིན་འདུག རང་ཉིད་ནི་ཆུང་དུས་ནས་བོད་རང་གི་ལོ་རྒྱུས་
ལ་དགའ་པོ་ཡོད་ལ་དེའི་སྐོར་གྱི་དཔེ་དེབ་ཀྱང་མི་ཉུང་བ་ཞིག་བཀླགས་མྱོང་། འོན་
ཀྱང་དབྱང་ཀྲི་ཅུན་ཟེར་བ་དེའི་ཁྱིའི་ལྷ་སྒྲུང་དེ་དངོས་གནས་གོ་མ་མྱོང་། སོག་པོའི་
ལོ་རྒྱུས་ན་ཡང་ཇིང་གུར་གྱིས་འབྲོག་ཁྱི་ལ་བརྟེན་ནས་ཕས་རྒོལ་ཕམ་པར་བཏང་སོང་
བ་ཞིག་མཐོང་མ་བྱུང་། སོག་པོའི་གྲོགས་པོ་མང་དག་ཅིག་ལ་དྲིས་ཀྱང་ཁོ་ཚོར་ཡང་
བཤད་རྒྱུ་མི་འདུག འོ་ན་རྒྱའི་རྩོམ་མཁན་ཅང་རུང་གི་བརྩམས་སྒྲུང་ཆེན་མོ《བླ་
སྤྱང》ལ་ལད་ཟློས་བྱས་ཏེ་བྲིས་པའི《འབྲོག་ཁྱི》ཡི་རྩོམ་པ་པོ་དབྱང་ཀྲི་ཧྲུན་ནམ་དེས་
ག་རེ་བྱེད་འདོད་པ་རེད། ཁོ་ལ་ཁྱིའི་ལྷ་སྒྲུང་གི་གནམ་ཡིག་དེ་གང་ནས་བབས་པ་
- 177 -



སྒོ་ཁྱི་འཚོང་བ། །
རེད། ཁོས་ད་དུང་དྲ་བ་དང་བརྙན་འཕྲིན་སོགས་བརྒྱུད་ནས་འབྲོག་ཁྱིའི་མགྲིན་
ཚབ་པ་ལྟ་བུ་ཞིག་བྱས་ནས་དངུལ་ལོར་གྱི་དྲི་ངན་འཐུལ་གྱིན་པའི་མིག་ཆུ་རྫུན་མ་
གཏོར་གྱིན་འབྲོག་ཁྱིའི་ལས་དབང་ལ་སེམས་ཁུར་བྱེད་ཀྱིན་ཡོད་རབས་ལབ་འདུག
ཇི་འདྲའི་སྐྱུག་བྲོ་བ་ལ། ཏག་ཏག་ཁོ་དང་ཁོ་ལྟ་བུའི་དངོས་པོའི་ཁེ་ཕན་ཁོ་ན་
དམིགས་པའི་འུད་སྒྲོག་མཁན་དག་གིས་འབྲོག་ཁྱི་ཚོ་དམྱལ་བར་བརྫངས་སོང་བ་
རེད། བདག་ཆེས་སུན་པོ་ཡོང་བ་ཡང་མི་འདི་རིགས་ཡིན། ཁོ་ཚོས་བོད་ཀྱི་རིག་
གནས་སྣང་ཚུལ་འཁྱོག་འབྲི་བྱས་པ་བརྒྱུད་དེ་རང་གི་མཚན་སྙན་དང་ཁེ་ཕན་ཁོ་ན་
བསྒྲུབ་ཀྱིན་འདུག
མཚོ་སྔོན་པོའི་ཉེ་འཁོར་གྱི་ཁྱི་ཚོང་གཉེར་མཁན་ཚོས་རང་གི་ལག་སྣེར་ཡོད་
པའི་ཁྱི་དེ་རིན་གོང་ཡག་པོ་ཞིག་ལ་བརྗེ་ཕྱིར། ཅུང་ཐག་ཉེ་བའི་འབྲོག་ཁུལ་གྱི་ཁྱི་གུ་
མང་དག་ཅིག་ཉོས་འོང་སྟེ་ངན་གསོད་བྱེད་བཞིན་ཡོད་པའི་སྐད་ཆ་ཡང་གོ་རྒྱུ་ཡོད།
ད་དུང་ཁྱི་གུ་མང་ཤས་ནང་ལོགས་སུ་སྤར་རྗེས་ཁོར་ཡུག་འཕྲོད་ཀྱི་མེད་ལ་གཟུགས་
པོ་ཡང་དེ་འདྲའི་ཆེན་པོ་ཆགས་ཐུབ་ཀྱིན་མེད་ལུགས་ཀྱང་བཤད་ཀྱིན་འདུག དེ་
བས་ཁྱི་དགའ་ཚོས་ཐོག་མར་འབྲོག་ཁྱི་མོ་ཞིག་གཉེར་རྗེས་གཟུགས་སྟོབས་ཆེ་བའི་
འབྲོག་ཁྱི་དག་མ་ཞིག་རྩད་བཅད་ཅིང་། དེར་ཁྱི་བདག་དང་རིན་གོང་གཏམ་རྗེས་
འབྲོག་ཁྱི་དེ་གཉིས་སྡེབ་ཏུ་བཅུག་སྟེ་ཁྱི་མོར་ཁྱི་གུ་ཡག་པོ་ཞིག་འཁོར་བར་རེ་བཞིན་
ཡོད་ཟེར། དེ་ལྟར་གསར་འགྱུར་ལས་བཤད་པ་ལྟར་ན་འབྲོག་ཁྱི་མོ་ཞིག་འབྲོག་ཁྱི་
རྒྱུད་དག་ཅིག་ལ་ཐེངས་གཅིག་སྡེབ་པར་བྱས་ན་སྒོར་ཁྲི་གཅིག་ཡིན་ལ་ད་དུང་ཁྱི་མོ་
- ཁྲིད་པའི་ཁྱི་བདག་ཚོའི་ཕྲེང་བསྒྲིག་གི་སྣེ་རིང་ནས་རིང་དུ་བསྲིངས་ཀྱིན་འདུག་ཟེར།
- 178 -



རང་གཤིས་གདུང་འབོད།
དེ་བས་ཁྱི་བདག་དེས་དངུལ་ལོར་བསྒྲུབ་ཆེད་ཁྱི་ཕོ་དེར་ཚད་མེད་དུ་ཆགས་ལྡང་གི་
སྨན་སྣ་ཚོགས་ ལྡད་ པ་ དང་ ཁབ་སྣ་ ཚོགས་རྒྱག་གིན་ཡོད་རབས བཤད་འདུག
མཐར་ཁྱི་དེའི་དབང་རྩ་འཁྲུག་པོ་གཏོང་རྒྱུ་མང་དྲགས་པས་གཟའ་འཁོར་གཅིག་
ལས་མི་ལྕོགས་པར་ཤི་བར་འགྱུར་བའི་གནས་ཚུལ་ཡང་ཐོན་འདུག
སྤྱིར་ན་བོད་པ་ཚོས་རང་གི་རྒྱུ་ནོམ་ཉིན་མཚན་མེད་པར་དེ་རིང་བར་སྲུང་
འོང་མཁན་སྒོ་ཁྱི་དག་ཉ་མོ་བཞིན་གྲོང་ཁྱེར་ཟེར་བའི་དེང་རབས་ཀྱི་བྱེ་ཚན་དེ་རུ་
གཡུག་སོང་བ་རེད། སྙིང་རྗེ་བའི་ཚེ་སྲོག་འདི་དག་ཁེར་རྐྱང་དང་དངངས་སྐྲག
ཕ་ཡུལ་དྲན་པའི་སྡུག་ཡུས་དང་བདག་པོ་དྲན་པའི་སྐྱོ་གདུང་ནས་རེ་རེ་བཞིན་ཁྲག་
དམར་སྐྱུག་གིན་ལུས་སྲོག་ཁ་འགར་བའི་དུས་འདི་ནི། བོད་པ་ཚོའི་བྱམས་དང་
སྙིང་རྗེའི་སྲོལ་རྒྱུན་ཀུན་གཞི་ཡག་པོ་ཡང་དངུལ་ལོར་གྱི་ས་འགུལ་མཚོ་སྐྱོམ་ཁྲོད་ནས་
མཐའ་མཇུག་གི་ཚད་ཐིག་ལས་བརྡབ་གསིག་ཤོར་འགོ་བརྩམས་སོང་བ་མཚོན་པ་
རེད། ང་
རྩྭ་ཐང་གི་ཉི་མ་ནུབ་རིར་ཡོལ་ཅིང་མུན་པ་ཕྱོགས་ཕྱོགས་ནས་སྦྲ་གླད་དུ་རུབ་
འོང་དུས། མེ་ལྕེ་འདྲ་བའི་རི་སྤྱང་ཞིག་གིས་ཡ་གིའི་རི་ངོས་ནས་ཞེ་ལྷོད་ལྷོད་ངང་
སྐད་རྒྱངས་གཅིག་འཕྲོར་གཅིག་གཏོང་འོང་དུས། ཚེ་འདི་ཕྱི་དང་ལས་རྒྱུ་འབྲས་
གླེང་རྒྱུར་དགའ་བའི་བོད་པ་ཚོས། དེ་སྔོན་སྲོག་བསྡོས་ཀྱིས་རང་ཚང་གི་རྒྱུ་ནོམ་
སྲུང་མཁན་ཁྱི་རྒན་དེའི་རྣམ་ཤེས་གྲོང་ཁྱེར་པེ་ཅིན་གྱི་ནམ་མཁའ་ནས་སྐར་མདའ་
ཞིག་ལ་སྤྲུལ་ནས་ལུག་ལྷས་ཀྱི་མཐའ་རུ་བབས་བྱུང་བའི་མཛེས་སྡུག་གི་རྨི་ལམ་ཞིག་
རྟོག་བཟོ་བྱེད་སྲིད་དམ།
1:|:
1:|:
:
- 179



སྒོ་ཁྱི་འཚོང་བ།
། བདག་པོའི་ཁ་སང་།
འདས་པའི་དུས་ན་འཕར་སྤྱང་སོགས་ཁ་འབྱམས་པའི་ཁེར་རྐྱང་ས་མཐའི་
བོད་འཚོ་བའི་ཁོར་ཡུག་ལ་མཚོན་ན། སྒོ་ཁྱི་ལེགས་པོ་ཞིག་གསོ་རྒྱུ་ནི་མི་ཕྱུགས་ཀྱི་
བདེ་འཇགས་དང་བདག་དོམ་ཐད་ཀྱི་ཁག་ཐེག་གཙོ་བོ་ཞིག་རེད། འབྲོག་པ་ཚོས་
ལོ་ཟླ་རིང་མོའི་ཁྲོད་སྒོ་ཁྱི་ལ་བརྟེན་ཏེ་དགྲ་ཇག་རྐུན་གསུམ་ལ་དོགས་ཟོན་དང་ཕྱིར་
རྒོལ་བྱེད་ཀྱིན་དེ་རིང་བར་འཚོས་འོངས་པ་རེད། འབྲོག་པ་ཚོ་རང་གི་སྒོ་ཁྱི་ལ་རང་
གི་ནང་མི་ཞིག་གི་འདང་རྩིས་ཡོད་པའང་ལོ་སར་གྱི་ནངས་མོར་ཐོག་མར་སྒོ་ཁྱི་ལ་ལྟོ་
ལྡུད་པ་དང་སྐམ་ལུག་སོགས་བཤའ་དུས་ཀྱང་སྔོན་ལ་སྒོ་ཁྱིར་སྣ་གསུམ(ཤ་ཁྲག་ཚིལ་
གསུམ)གྱི་སྐལ་རེ་འཇོག་པ། སྒོ་ཁྱི་ཤི་བུས་ཀྱང་བདག་པོས་རང་གི་རྒྱབ་ཏུ་འཁུར་
ནས་རི་མཐོ་ས་གཙང་ཞིག་ཏུ་སྐྱེལ་བ་སོགས་འཚོ་བའི་ངོས་ཟུར་གྲུ་ཁ་དག་ནས་ཀྱང་
ཤེས་ཐུབ། ད་དུང་འབྲོག་པའི་དམངས་ཁྲོད་དུ་“ནག་ནག་དང་དཀར་ཞིག་གསོས་
ན་ཕུགས་ཀྱི་ལྷ་དགའ། རྒྱ་རྒྱ་མིག་བཞི་ཞིག་གསོས་ན་སྒོ་ཁའི་འདྲེ་སྐྲག” “མཚེར་
ནས་ཁྱི་མ་སྒྱུར། རུམ་ལ་བྲོ་མ་བརྗེད” “སྤྲང་རུང་ཁྱི་མི་འཚོང་། རྟོགས་རུང་རྟ་མི་
བཤའ”སོགས་སྒོ་ཁྱི་ལ་གཅེས་འདང་ཡོད་པའི་ཁ་དཔེ་རྒྱུན་འབྱམས་སུ་སོང་ཡོད་
པས་ཀྱང་ཤེས་ཐུབ། བོད་དམངས་ཁྲོད་རིག་གནས་གཙོ་བོ་ཞིག་སྟེ《གེ་སར་སྒྲུང》
དུ་ཡང་མི་རྣམས་ཀྱིས་འཚོ་བའི་ཁྲོད་ཀྱི་ཕུན་སུམ་ཚོགས་པའི་རྟོག་ཡུལ་ལ་བརྟེན་ཏེ་
“གླིང་གེ་སར” “རྟ་རྐྱང་ངེ” “ཁྱི་དང་ལ”ཞེས་མི་རྟ་ཁྱི་གསུམ་ལ་གོ་གནས་ཁྱད་
- པར་བ་རེ་སྤྲད་ཡོད། གྲི་གུམ་བཀྲོངས་ཏེ་རྗེ་བོར་གྱུར་པའི་ལོ་ངམ་ཡང་ཁྱི་ལ་དགའ་
- 180 -



རང་གཤིས་གདུང་འབོད།
པོ་ཡོད་པས་སྙམ་མེད་དུ་དུག་ཆུ་དབྱུག་ཡོད་པའི་ཁྱིའི་སྒལ་གཞུང་ལ་བྱིལ་བྱིལ་བཏང་
བས་སྲོག་ཤོར་ཚུལ་སོགས་ཀྱང་ལོ་རྒྱུས་ན་མཐོང་རྒྱུ་འདུག ད་དུང་འབྲོག་པ་ཚོས་
འོ་མ་མ་ཆད་པའི་ཁྱི་གུའི་མགོ་པགས་ནས་ཡར་བཀྱག་སྟེ་སྤྲུགས་སྤྲུགས་བྱེད་ལ།
སྡུག་སྐད་དང་ངུ་ཟུག་མི་འཆོར་མཁན་དེ་འབྲོག་ཁྱི་བཟང་པོར་ངོས་འཛིན་པ། ཁྱི་
གུ་ལག་མ་ཆགས་གོང་ནས་རླུང་ཁ་བསེར་ཁར་འདོགས་པར་བྱས་ཏེ་གྲང་རེག་ལ་རྒོལ་
བའི་ནུས་པ་སྦྱོང་བརྡར་བྱེད་པ། ལྟོ་རུ་ཡང་མང་ཤས་ཤ་དང་ཚིལ་བྱས་ཏེ་སྒོ་ཁྱི་ལ་
ཤེད་ཤུགས་འཛོམས་སུ་འཇུག་པ། བྱིས་པ་པྲ་ཚགས་ཚོས་ཁྱི་བཞོན་པའམ་ཁྱིའི་སྟེང་
དུ་གདན་འཁྱེར་བ་སོགས་བྱས་ཚེ་རྒན་པ་ཚོས་ཁྱི་འགོམ་སོང་ཞེས་མི་དགའ་བའི་རྣམ་
འགྱུར་སྟོན་ལ། དེ་མ་ཐག་ཁྱི་ལ་ཤུག་པ་བདུགས་ནས་མནོལ་བསང་བར་བྱེད་པ།
ཁྱི་གུ་ཆུང་དུས་ནས་རི་མགོར་ཁྲིད་དེ་སྤྱང་ཀི་དང་དྲེད་མོང་སོགས་སྲོག་ཆགས་གཅན་
གཟན་གྱི་རྐང་རྗེས་དང་གཅུན་སོགས་གཏོར་ཤུལ་ལ་སྣོམ་དུ་བཅུག་སྟེ་རྒོད་བག་ཧྲག་
ཏུ་འགྲོ་བར་བྱེད་པ། མདོར་ན་འབྲོག་ཁྱི་ནི་འབྲོག་པའི་འཚོ་བའི་ཁྲོད་ཀྱི་གཅེས་
ནོར་ཞིག་ཏུ་གྱུར་ཡོད་པ་མ་ཟད་རིམ་བཞིན་དམངས་ཁྲོད་ནས་སོག་པོའི་རྟའི་རིག་
གནས་དང་རྒྱ་ནག་གི་ཇའི་རིག་གནས་ལྟ་བུའི་རིག་གནས་ཀྱི་སྣང་ཚུལ་ཞིག་ཏུ་ཡང་
གྱུར་ཡོད་པ་རེད། ད་
འབྲོག་ཁྱིར་དེ་ལྟར་བདག་པོའི་གཅེས་འདང་དང་རྩིས་ཞེན་ཐོབ་པར་ཡང་རྒྱུ་
མཚན་མེད་པ་ཞིག་ག་ལ་ཡིན། ཁོས་དབྱར་དགུན་སྟོན་དཔྱིད་མེད་པར་ཙག་བསེར་
རླུང་གསུམ་ཁྲོད་འབྲོག་པའི་རྩྭ་ཆུ་སྙེག་སྟེ་འཚོ་བ་སྐྱེལ་བའི་ལོ་ཟླ་རིང་མོའི་ཉེན་ཁ་སྣ་
ཚོགས་སྲུང་ཡོང་བ་རེད། དེ་མིན་དེ་རིང་གི་གྲོང་ཁྱེར་གྱི་ཕྱུག་མོ་ཚོས་ཉི་མ་དྲོ་དུས་
- 181
-



སྒོ་ཁྱི་འཚོང་བ། ཡེ་
ལག་མགོར་ཁྲིད་དེ་གླིང་ག་གཏོང་བཞིན་པའི་འགྱིག་བཟོས་རྩེད་ཆས་འདྲ་བའི་ཧཱ་པ་
དེ་ཚོ་དང་འདྲ་བར་འཐུང་རྒྱུ་དང་གཏོང་རྒྱུ་ལས་ཅི་ཡང་མི་ནུས་པ་ཞིག་ག་ལ་ཡིན།
འབྲོག་ཁྱིས་ཚེ་གང་བོར་བདག་པོར་ངོ་ལོག་བྱེད་མི་སྲིད་ལ་ཚེ་གང་བོར་བདག་པོའི་
བསམ་འདུན་བཞིན་ཉིན་མཚན་མེད་པར་སྒོ་ཕྱུགས་སྲུང་རོགས་བྱེད་པ་རེད། བརྒྱ་
ལ་བདག་པོ་དང་བདག་པོའི་རྒྱུ་ནོམ་ལ་གནོད་འཚེ་གཏོང་མཁན་ཞིག་བྱུང་ཚེ་ཁོས་
སྲོག་བསྡོས་ཀྱིས་དེ་དང་དམར་འཛིན་བྱེད་ཕོད། ཚུལ་དེ་ནི་ཅང་རུང་གི《བླ་སྤྱང》
ནང་གི་བགྲེས་པོ་པེ་ལི་ཀི་ཚང་གི་སྤྱང་ཀིར་འཐམ་ཕོད་པའི་འབྲོག་ཁྱི་དེ་ལྟ་བུ་རེད།
བརྩམས་སྒྲུང་པ་སྟག་འབུམ་རྒྱལ་གྱི་སྨྱུག་རྩེ་ན་གསོན་ཉམས་ལྡན་པའི་ངང་འབ་སྐད་
དང་ཟུག་སྒྲ་འབྱིན་བཞིན་པའི་འབྲོག་ཁྱི་དེ་དག་ལྟ་བུ་རེད། ད་དུང་ང་ཚོ་ཁ་སང་
འབྲོག་པའི་འཚོ་བ་ནས་འབྲོང་ཕྲུག་བཞིན་སྐྱེས་ཤིང་དེ་རིང་གྲོང་ཁྱེར་འཚོ་བ་ན་ཕག་
ཕྲུག་བཞིན་རྒས་བཞིན་པའི་འབྲོག་པ་ཚོའི་བློ་ངོར་གསོན་ཉམས་དང་བཅས་ཡོད་
པའི་རང་ཚང་གི་སྒོ་ཁྱི་དེ་ལྟ་བུ་རེད།
རྩྭ་ཐང་གི་སང་ཉིན།
མཁན་སློབ་ཆོས་གསུམ་ནས་བཟུང་ང་ཚོ་བོད་ནི་སངས་རྒྱས་ཆོས་ལུགས་ཀྱིས་
བསྐྱངས་འོངས་པ་རེད། ང་ཚོ་བོད་ནི་བྱམས་དང་སྙིང་རྗེའི་སེམས་ཁམས། རྒྱུ་
འབྲས་རྩི་བའི་བློ་ཁོག བག་ཡོད་ཆོག་ཤེས་ཀྱི་འདུ་ཤེས། བདག་ལས་གཞན་གཅེས་
ཀྱི་སེམས་བསྐྱེད་ཀྱིས་བྲན་འོང་བའི་མི་རིགས་ཤིག་རེད། འདིས་འུ་ཚོར་ཁོག་རྒྱ་
ཡངས་ལ་སེམས་དཀྱེལ་ཆེ་བའི་གཤིས་ཀ་ཞིག་ཆགས་པར་ཕན་ཐོགས་ཡོད་ལ། ཡང་
- 182 -
1:|:ཀྱི ་



རང་གཤིས་གདུང་འབོད།
འུ་ཚོར་དོགས་དཔྱོད་དང་དགག་སྒྲུབ་དང་གསར་གཏོད་སོགས་ཀྱི་བློ་སྒོ་འབྱེད་པར་
བཀག་འགོག་ཀྱང་ཆེན་པོ་ཐེབས་ཡོད་པ་རེད། དེ་རིང་གི་དངོས་པོའི་འཚོ་བ་ཡི་
བསླུ་བྲིད་ཆེན་པོ་རྡུལ་དམར་སྐྱོམ་པའི་རླུང་འཚུབ་བཞིན་གནམ་ས་བར་མཚམས་
མེད་པར་འགེང་འོངས་པའི་ཚེ་ན། འུ་ཚོས་ད་དུང་ཆོག་ཤེས་གླེང་བཞིན་མིག་ཟུང་
བཙུམས་ཏེ་མེས་པོའི་བང་སོ་སྔས་འགྲམ་ནས་བྲུས་ཏེ་འཁྱེར་བར་རྩོམ་དུས་ཀྱང་ཁ་
རོག་གེར་སྡོད་ཐབས་ཤིག་ཡེ་ནས་ཡོད་པ་མ་རེད། འདི་ཡང་དངོས་པོ་འཕེལ་བའི་
གནས་ལུགས་དང་ཆོས་ཉིད་རེད། འཛམ་གླིང་དུས་རིམ་མི་འདྲ་བའི་དཔལ་ཡོན་
ཡོད་ཚད་བག་མ་ཇི་བཞིན་ཞི་འཇམ་མཛེས་སྡུག་ཁོ་ན་ནས་སླེབ་ཡོང་བ་ཞིག་སུ་
ལའང་བཤད་རྒྱུ་མེད། དམག་འཁྲུག་གི་དུས་སུ་རལ་གྲི་དང་མེ་སྒྲོགས་ནི་དཔལ་
ཡོན་ཟེར་བའི་སྒོ་མོ་འབྱེད་སྤྱད་ཀྱི་ལྡེ་མིག་གཅིག་པུ་དེ་རེད། ཞི་བདེའི་དུས་སུ་དེ་ནི་
དཔལ་འབྱོར་གྱི་སྟོབས་ཤུགས་ལ་བརྟེན་ནས་ཐོན་ཁུངས་ཧམ་བཟུང་སོགས་གཉོམ་
ཤ་བཙན་ཟོས་ཀྱི་ཚུལ་གྱིས་ཡོང་བ་རེད་མ་གཏོགས། འདི་ལྟའི་དུས་སྐབས་སུ་སུ་
ཞིག་གིས་ནམ་མཁའ་ནས་མེ་ཏོག་གི་ཆར་བ་ཨེ་འབབ་ལ་སྒུག་སྡོད་པའི་ཚེ། ཁོ་རང་
ལྟོགས་གྲིར་འཆི་རུ་འཇུག་རྒྱུ་མ་གཏོགས་ཐབས་གཞན་གང་ཡང་ཡོད་པ་མ་རེད།
དེ་བས་ང་ཚོའི་བསམ་བློར་རང་བཞིན་གྱིས་འགྱུར་ལྡོག་བྱུང་བ་རེད། ཁ་སང་ལ་
དོགས་པ་ཟ་བའི་འགོ་བརྩམས་པ་རེད། མུན་ནག་ལོང་སྙོབ་ཀྱི་ཚུལ་གྱིས་སང་ཉིན་
ལ་ཡང་རང་དབང་མེད་པར་ཧབ་ཐོབ་བྱས་པ་རེད། དེ་རིང་རང་གི་ནང་མི་བཞིན་
གཅེས་པའི་སྒོ་ཁྱི་ཡང་འཚོང་སྟེ་དངུལ་ལོར་སྒྲུབ་ཀྱིན་པ་འདི་རེད། དངོས་པོའི་
འཚོ་བ་གཉེར་བཞིན་པ་འདི་རེད། ལོ་ངོ་བཅུའི་ཡར་སྔོན་ལྟ་བུ་ཞིག་ཡིན་རྒྱུ་ན་
- 183-



སྒོ་ཁྱི་འཚོང་བ། །
འབྲོག་པ་ཞིག་ལ་ཁྱོད་ཚང་གི་ཁྱི་ཨེ་འཚོང་ཞེས་དྲིས་འོང་ཚེ། ཕལ་ཆེར་ཁོ་ལ་ཁྱོད་
ཚང་གི་བུ་ཨེ་འཚོང་ཞེས་དྲིས་འོང་བ་ལྟ་བུའི་ཡ་མཚན་དང་རྣམ་རྟོག་བཟའ་རྒྱུ་རེད།
འོན་ཀྱང་དེ་རིང་ནི་ང་ཚོའི་རིག་གནས་ཀྱིས་ང་ཚོར་བགོས་ཡོད་པའི་བག་ཆགས་ཡག་
པོའི་རིགས་རིམ་བཞིན་ཡལ་བར་འགྱུར་འགོ་བརྩམས་པ་རེད། ང་ཚོས་སྒོ་ཁྱི་བཙོང་
རྗེས་ཅི་ ཞིག་ བཙོང་རྩིས་ཡིན། རྒྱུ་འབྲས་ དང་ སྙིང་ རྗེ་ བཙོང་ རྩིས་ ཡིན་ ནམ།
བྱམས་སེམས་དང་བག་བྲོ་བའི་བློ་ཁོག་ཡངས་པོ་བཙོང་རྩིས་ཡིན་ནམ། ཁྲེལ་དང་
ངོ་ཚ། དྲིན་དང་ཁ་དན་བཙོང་རྩིས་ཡིན་ནམ། | ཁྲི་1:|: :
1:|: མི་རིགས་འདིའི་བླ་སྲོག་དང་རུས་རྐང་གི་བག་ལ་ཞ་ཡོད་པ་ནི་ རང་བྱུང་
ཁམས་ཆེན་མོའི་རི་ཆུ་ནགས་གསུམ་དང་ཤ་འདྲེས་ལྤགས་འདྲེས་སུ་གྱུར་ཡོད་པའི་
ཁོད་ཡངས་ལ་དཀྱེལ་ཆེ་བའི་བསམ་བློའི་ཤོང་རྒྱ་དེ་རེད། ང་ཚོའི་དེ་རིང་དེ་ག་ཉིད་
གཏའ་མར་བཞག་ནས་གཞན་དང་སྒོ་ང་རྡོ་ཐུག་ལྟ་བུའི་འགྲན་རྩོད་བྱེད་ཀྱིན་ཡོད་པ་
རེད། རང་གཤིས་དང་རང་ཚུགས་མེད་པའི་མི་རིགས་ཤིག་ཉམས་དམས་སུ་འགྱུར་
རྒྱུ་ནི་ཆུ་ངོས་ཀྱི་ལྷུ་བ་ཡལ་རྒྱུ་ལས་ཀྱང་ཇི་འདྲའི་སླའང་། ས་བྷེ་མི་རིགས་ཀྱི་ལོ་རྒྱུས་
སྟེང་པེ་ཝེའི་རྒྱལ་པོ་ཞོ་ཝིན་ཏིས་རང་གི་མི་རིགས་ལ་ངེས་པར་དུ་རྒྱ་སྐད་རྒྱ་ཡིག་སྦྱོང་
རྒྱུ་དང་། ངེས་པར་དུ་རྒྱ་ལྭ་དང་རྒྱ་ཆས་སྤྲས་རྒྱུ། ད་དུང་རྒྱ་མི་དང་གཉེན་བྱེད་རྒྱུ་
སོགས་ལ་སྐུལ་སློང་ཆེན་པོ་བྱས་པ་མ་ཟད། ཁོ་རང་ཉིད་ནས་ཐོག་མར་རྒྱ་ཡི་རིག་
གནས་དང་རྒྱ་ཡི་གོམས་སྲོལ་ སོགས་དང་ལེན་བྱས་ཏེ་མིག་ དཔེ་བསྟན་པ་རེད།
ཚུལ་འདིས་དཔའ་ལ་མཛངས་པའི་མི་རིགས་འདི་མཐའ་མཇུག་བྱེ་མ་སྤར་མོ་གང་རྒྱུ་
མཚོའི་ནང་གཏོར་སོང་བ་ནང་བཞིན་རྗེས་མེད་ཤུལ་མེད་དུ་བཟོས་སོང་བ་རེད།
- 184
-



རང་གཤིས་གདུང་འབོད།
དེ་རིང་ང་ཚོས་སྒོ་ཁྱི་འཚོང་བ་ཡང་ང་ཚོས་རང་གི་གཤིས་ཀ་གཏོང་བ་རེད། རང་གི་
རུས་པའི་གསེང་གི་རྩྭ་ཐང་གི་བྲོ་བ་གཏོང་བ་རེད། གུ་ཡངས་ཤིག་བསྐྱེད་དེ་བརྗོད་
ན་ཡང་ཡུལ་མི་ཚོའི་འཚོ་བ་ཐབས་ཆག་དེས་ང་ཚོའི་སྲོལ་རྒྱུན་གྱི་འཚོ་ཐབས་མཚན་
ཉིད་ལ་འགས་གཏོར་བྱུང་དུ་བཅུག་པ་རེད། ང་ཚོའི་སྲོལ་རྒྱུན་ཀུན་གཞིའི་མ་ལག་
ལ་བརྡབ་གསིག་ཆེན་པོ་ཤོར་འགོ་བརྩམས་སུ་བཅུག་པ་རེད། །
འོ་ན་ང་ཚོས་ཇི་ལྟར་བྱས་ནས་ང་ཚོའི་སྲོལ་རྒྱུན་གྱི་གུ་ཡངས་བག་ལྷོད་ཀྱི་བློ་རྒྱ་
དེ་རྨང་གཞི་བྱས་པའི་སྟེང་ནས་སྟོབས་འབྱོར་དང་དཔལ་ཡོན་གྱི་ལམ་བུ་ཞིག་འཚོལ་
དགོས། འདི་ནི་དེ་རིང་བོད་ཀྱི་ཤེས་ལྡན་པ་དག་གིས་ཁ་ལྦུ་བ་དང་གླད་པ་དར་བ་
བྱས་ཏེ་བཤད་བཞིན་པའི་ང་ཚོའི་བསམ་བློ་གསར་བརྗེ་སོགས། རིགས་རྒྱུད་འདི་མི་
ཉམས་ཡུན་གནས་དང་དར་རྒྱས་གོང་སྤེལ་ལ་དངོས་འབྲེལ་ཅི་རིགས་ནས་ཚད་
བཀག་དང་བཅིངས་སྡོམ་བྱེད་མཁན་ཡོད་ཚད་ལ་དོགས་དཔྱོད་བྱེད་དགོས་པའི་རྩ་
བའི་གནད་འགག་དག་རེད།
2006.4.25
- 185
-



ལྟ་བ་དང་མ་དར་བ་ད
ང
་།
དེ་དག་
དེ་ད
ག་ལས་གནང་།
ན་བ་དང་། ད་
1:|ཀྱི
།
པ་ནས་



ལེའུ་བཞི་པ། ཁ་བའི་རོལ་དབྱངས་དཀར་པོ།
དུ་བདག་ནི་མ
་ བརྗེ་
ཤིང་པར་དེ་བ་དང ་དབང་བྱས་པ་དེས་དུས་
ལུང་དེ་དད 1:|: ཡ་ད་ ལ ན་
ན་དང་ ཉེ་འི་སྒྲུབ་པ་དང་ ཀླུང་བ།
བ དག་མ། བ དེ་
དེ་ནས་སློབ་མ་ཕྱོགས་འདུ་ད ང་དཔག་
དག་དང་། །ས་ལ་དབང་བ་ཡིན་པ་དང་ད་
བ་དང་དགའ་དད་དུ་ལངས་བ་དང་། བླ་
པ་དང་དོད་བདེ་བ་དང་
ངད་པ་དང་ས་དུང པར་ཡོད་པ་ད་བར་བོད་
ང
བྱེ ད་དགའ་བ་དུ་མ་དང་་་་་་་་



1 ප්‍රථිපලු දැන් කිසිඳු සුලන් බුදුන් සැකසූ



རང་གཤིས་གདུང་འབོད།
2:
“དྲུག་གཅིག”དྲན་ཐོ།
།
༼“དྲུག་གཅིག”ནི་ལྷད་ཀྱིས་མ་བསླད་པའི་བྱིས་བློ་དྭངས་མོ་རྩེན་སའི་མི་
ཡུལ་གྱི་གླིང་ག་དེ་རེད། “དྲུག་གཅིག”ནི་མི་ཚེའི་ཁྲོད་ཀྱི་དྲི་མས་མ་གོས་པའི་དབྱར་
གཞུང་དེ་རེད། “དྲུག་གཅིག”ནི་ཨན་ཏིར་སིན(#)གྱི་སྒེའུ་ཁུང་ན་འཚེར་
གྱིན་པའི་བྱིས་སྒྲུང་གི་ནམ་མཁའ་སྔོ་དྭངས་དྭངས་པ་དེ་རེད། སྤྲིན་པ་སྙིང་རྗེ་བོ་དེ་
རེད། ཉིན་མོ་འདིར་བྱིས་པ་ཚོས་རང་གི་ལུས་པོ་ལས་ལྕི་བའི་དཔེ་ཁུག་ཐང་ལ་
འབོགས་ཆོག་ལ། རང་གི་གཟུགས་ཚད་ལས་མཐོ་བར་རྩེག་གིན་པའི་ལས་བྱ་ལས་
ཀྱང་ཕྱིར་བུད་ཆོག ཉིན་མོ་འདིའི་བདག་པོ་ནི་བྱིས་པ་ཚོ་རང་ཉིད་ཡིན་ན་འགྲིག་
ལ་ཡིན་ཡང་དགོས་ཨང་། ཉིན་མོ་འདིའི་ཉི་འོད་དང་རྩྭ་ལྗང་། མེ་ཏོག་དང་བྱིའུ་
ཆུང་གི་གླུ་དབྱངས་ཀྱང་བྱིས་པ་ཚོའི་ཕྱིར་དུ་སྔར་བས་མཛེས་སྡུག་ལྡན་པར་གྱུར་ཡོད་
ཨང་། དེ་ལྟ་ན་ཡང་ང་ཚོ་རང་ཉིད་བྱིས་པ་ཞིག་ཡིན་པའི་དུས་ནས་དེ་རིང་བྱིས་པ་
ཞིག་གི་ཕ་མར་གྱུར་པའི་བར་གྱི་ལོ་ཟླ་རིང་མོ་དེར་ཕྱིར་འདང་ཞིག་བརྒྱབ་ན། དོན་
ངོ་མར་བྱིས་པ་ཚོའི་དུས་ཆེན་འདི་བྱིས་པ་ཚོ་རང་ཉིད་ལ་དབང་མྱོང་ངམ། དོན་ངོ་
མར་བྱིས་པ་ཚོའི་དུས་ཆེན་འདི་བྱིས་པ་ཚོའི་སེམས་གཤིས་དང་ལུས་ཁམས་ལ་བསྟུན་
མྱོང་ངམ། རྒྱའི་ན་གཞོན་རྩོམ་མཁན་ཡུས་ཅེ་ཡིས་བྱིས་པ་ཚོ་ནི་རང་གི་ཆེད་དུ་
- 189 -



“དྲུག་གཅིག”དྲན་ཐོ།
འཚོ་བ་མ་རེད། བྱིས་པ་ཚོ་ནི་ཕ་མ་ཚོའི་ཆེད་དུ་འཚོ་བ་རེད”ཟེར། ཁོ་བོས་བལྟས་
ན་བྱིས་པ་ཚོ་ནི་ཕ་མ་ཚོའི་ཆེད་དུ་འཚོ་བ་ཡིན་པ་མ་ཟད་སྤྱི་ཚོགས་ཀྱི་ཆེད་དུ་འཚོ་བ་
རེད། རྒྱལ་ཁབ་ཅེས་པའི་འཕྲུལ་འཁོར་ཆེན་པོ་འདིའི་ཆེད་དུ་འཚོ་བ་རེད། ཏག་
ཏག་ཁོ་ཚོ་རང་ཉིད་ཀྱི་ཆེད་དུ་འཚོ་བ་མ་རེད། ལོ་རེའི་ཉི་མ་སུམ་བརྒྱ་དྲུག་ཅུ་རེ་
ལྔའིཁྲོད་ནས་བྱིས་པ་ཚོ་ཁོ་ནར་དབང་ཆོག་པའི“དྲུག་གཅིག”གི་ཉིན་མོ་འདི་
གཅིག་པུ་ཡང་“མི་རྒན”ཚོ་དང་རྩ་འཛུགས་ཤིག་གི་རྫུ་བག་གི་ཁ་ངོ་སྲུང་བྱེད་དམ་
ཚུལ་འཆོས་ཀྱི་སེམས་ངོ་ཚིམ་བྱེད་ཅིག་ཏུ་གྱུར་ཡོད་པ་རེད། །
རིང་ལུགས་ཤིག་གི་བྱ་གཞག་གི་ཕྱིར་དུ་འབད་འཐབ་བྱེད་རྒྱུ་ཡིན”ཞེས་པ་
འདི་ནི་བྱིས་པ་ཚོས་སྐེ་དཀྲིས་དམར་ཆུང་སྐེ་ལ་བཏེགས་ཉིན་ཐོག་མར་ཁྲོམ་སྒྲོག་བྱེད་
དགོས་པའི་དམ་བཅའ་དེ་རེད། ལོ་ན་དྲུགེ་བདུན་ཙམ་ལས་མེད་ཀྱང་གདོང་གི་
གཟབ་ནན་དང་དམ་དུ་བཅིངས་ཡོད་པའི་ཁུ་ཚུར་ཆུང་ཆུང་རེ་རེ་ལ་བལྟས་ན།
བྱིས་པ་ཚོ་རེ་རེ་བཞིན་འཆི་མི་ཕོད་ཀྱང་མཆོང་རྒྱུར་ཐེ་མི་ཚོམ་པའི་དམག་མི་ཆུང་
ཆུང་རེ་རེ་དང་འདྲ། ཡིན་ན་ཡང་རི་རབ་ལས་གཏོས་ཆེ་ཞིང་རྒྱ་མཚོ་ལས་ཁོད་
ཡངས་པའི་ཕུགས་བསམ་ཆེན་མོ་འདི། སྤོབས་པ་ཆེན་མོ་འདི། བྱིས་པ་ཞིག་གི་ད་
དུང་སྨིན་མེད་པའི་དྲན་བློ་ཆུང་ཆུང་དེར་ཤོང་ངམ། ཕྲག་པ་ཆུང་ཆུང་དེས་ཐེག་
གམ། གསལ་པོར་བཤད་ན་ཁོ་ཚོའི་བདེ་ཐང་དང་འཚར་ལོངས་ལ་འཚམ་མམོ།
བྱིས་པ་ནི་མེས་རྒྱལ་གྱི་མེ་ཏོག་ཡིན་ཟེར། མེ་ཏོག་ནི་སེམས་ཆུང་ངང་གཉོར་སྐྱོང་
བྱས་ན་ད་གཟོད་མ་འོངས་པའི་མེས་རྒྱལ་གྱི་རི་ལུང་མཛེས་པར་བྱེད་པའི་རྒྱན་དུ་
འགྱུར་སྲིད། འོན་ཏེ་ཐེའུ་ཡང་གྲོལ་དབང་མེད་པར་ཁྱོད་ཚོ་སང་ཉིན་རྣོ་ལྕགས་
- 190
-



རང་གཤིས་གདུང་འབོད།
དང་ཨར་འདམ་གྱི་ཁང་པ་ཆེན་པོ་ཞིག་གི་གདོང་མའམ་ཀ་བ་བྱེད་དགོས་ཚུལ་སྒྲོག་
ན། བྱིས་པ་ཚོའི་ཉིན་གྱི་སྤྲོ་སྣང་ལ་མུན་པ་བགོ་མི་སྲིད་དམ། བྱིས་པ་ཚོའི་མཚན་
གྱི་རྨི་ལམ་ལ་འཇིགས་སྐྲག་སྐྱེལ་མི་ཡོང་ངམ། ཧྥ་རན་སིའི་བློ་འབྱེད་བསམ་བློ་
མཁན་རུ་སོ་ཡིས་ཁོང་གི་སློབ་གསོའི་ལྟ་བའི་ཐད་ནས་སློབ་གསོའི་ཁྲོད་ཀྱི་བྱིས་པ་
ཚོའི་གོ་གནས་མཐོ་རུ་གཏོང་དགོས་པ་དང་། སློབ་གསོའི་ནང་དོན་དང་བྱེད་
ཐབས་ཀྱང་བྱིས་པ་ཚོའི་གཤིས་ཀའི་བབ་དང་བསྟུན་ཏེ་འོས་ཤིང་འཚམ་པོར་བཟོ་
དགོས། མདོར་ན་བྱིས་པ་ཚོ་རང་དབང་གི་ཁོར་ཡུག་ཅིག་ནས་སྤྲོ་སྣང་ངང་འཚར་
ལོངས་བྱུང་དུ་འཇུག་དགོས་ཚུལ་གྱི་འདོད་བློ་བཏོན་མྱོང་ཡོད་པ་རེད། །
འོན་ཀྱང་ང་ཚོའི་བྱིས་པ་ཚོ་དེ་ལྟ་བུའི་དུས་དང་རྣམ་པ་ཞིག་ལ་ད་དུང་རྒྱང་
ཐག་ག་ཙམ་ཡོད་དམ།
རིང་ལུགས”དེ་ནི་མིའི་རིགས་ཆེས་མཐར་ཐུག་ངེས་པར་བསྐྱོད་དགོས་སའི་
གནམ་ས་དེ་ཡིན་ཡང་སྲིད། གང་ལྟར་མིའི་འདྲ་མཉམ་དང་། རང་དབང་། བདེ་
སྐྱིད་སོགས་ཀྱི་ཕྱིར་ཡིན་ན“རིང་ལུགས”གང་ཞིག་ཡིན་ཡང་ང་ཚོས་ཅི་ལ་དགའ་
བསུ་མི་བྱེད། གཙོ་བོ་འཆི་ཕོད་རུ་ཁག་གི་མཇུག་མཐའི་ཁ་ཆེམས་ལྟ་བུའི་དམ་
བཅའ་ཆེན་པོ་འདི་ནི་འཛམ་གླིང་གི་སྤྱི་ཚོགས་རིང་ལུགས་རྒྱལ་ཁབ་ཡོངས་ཀྱི་གཙོ་
འཛིན་ཐམས་ཅད་ལྷན་དུ་འདུས་ཏེ། ཛམ་བརྗིད་ལྡན་པའི་རྒྱལ་གླུ་དང་རྒྱལ་དར་
གྱི་འོག་ནས་ཁུ་ཚུར་རྣོ་ལྕགས་ལྟ་བུ་བསྟར་ཕྲེང་སྒྲིག་སྟེ་སྒྲོག་པ་ཡིན་ན་ངེས་པར་དུ་
མིའི་རིགས་ཀྱི་ལོ་རྒྱུས་འཕེལ་རྒྱས་ལ་ཤན་ཤུགས་ཆེན་པོ་ཐེབས་སྲིད་རྒྱུ་རེད། དེ་
མིན་དམ་བཅའ་ཆེན་པོ་འདི་བྱིས་པ་བསམ་མེད་ཚོའི་སྙི་དྲགས་པའི་དྲན་ངོར་ཨུ་
- 191 -



1:|:“དྲུག་གཅིག”དྲན་ཐོ།
ཚུགས་ཀྱིས་འཇོག་པ་ཡིན་ན་དངོས་དོན་དང་འགལ་ཏེ་ཡོད་པ་ཞིག་མིན་ནམ།
གང་ལྟར་ལོ་རེའི“དྲུག་གཅིག”བྱིས་པའི་དུས་ཆེན་གྱི་སྐབས་སུ། ཨ་མའི་འོ་
དྲི་ཡང་ཡལ་མེད་པའི་བྱིས་པ་ཚོས། “རིང་ལུགས་ཤིག་གི་བྱ་གཞག་ གི་ཕྱིར་དུ་
འབད་འཐབ་བྱེད་རྒྱུ་ཡིན”ཞེས་འུར་སྒྲོག་འོང་དུས། བདག་ལ་ངུ་མ་དགོད་ཀྱི་སྣང་
བ་ཞིག་རང་དབང་མེད་པར་སྟེར་འོང་། :
|
22 1:|:ཀྱི
ང
་བར་ན་
ག་ད
2007. 6.1
1 ལས་ཟླ་བ་
- 192 -



རང་གཤིས་གདུང་འབོད། ༢
བྱིས་སྒྲུང་ཞིག་འདི་ལྟར་བཤད་ན། སྟོན་
སྙིང་ཉེ་བའི་ཀློག་པ་པོ་ཆུང་ཆུང་ཚོ། དེ་རིང་བདག་གིས་ཁྱོད་ཚོར་བོད་ཀྱི་
བྱིས་པའི་རྩེད་འཇོ་ཞིག་བཤད། སྔོན་ཆད་རྩྭ་ཐང་ཆེན་པོ་གཡུ་ཡི་མེ་ལོང་འདྲ་བ་
ཞིག་ན་ཆུ་བོ་ཆེན་པོ་ཞིག་ལྷུང་ལྷུང་ངང་བཞུར་གྱིན་ཡོད། ཆུ་བོ་དེའི་ཚུར་རོལ་ན་
སྤྱང་ཀི་ཞིག་དང་ར་མ་ཞིག རྩྭ་ཕོན་པོ་གཅིག་བཅས་ཡོད། ཁྱོད་ཀྱིས་དེ་དག་རེ་རེ་
བཞིན་ཆུའི་ཕ་རོལ་ཏུ་སྐྱེལ་དགོས། སྔོན་འགྲོའི་ཆ་རྐྱེན་ཞིག་ཡོད་པ་ནི་ཁྱོད་ཀྱིས་བློ་
རིག་བཀོལ་ཏེ་དེ་ཚོས་ཕན་ཚུན་བར་ལ་གནོད་འཚེ་གཏོང་དུ་འཇུག་མི་ཉན་པ་དེ་
ཡིན། ཚང་མས་ཤེས་གསལ་ལྟར། རྩྭ་ཡི་དགྲ་ནི་ར་མ་ཡིན་ལ། ར་མའི་དགྲ་ནི་
སྤྱང་ཀི་རེད། །
དེ་ཡང་ཁྱོད་ཀྱིས་སྔོན་ལ་སྤྱང་ཀི་ཆུའི་ཕ་རོལ་ཏུ་བསྐྱལ་ན། ཤུལ་ནས་ར་མས་
རྩྭ་ཟོས་འགྲོ་བ་རེད། སྔོན་ལ་རྩྭ་བསྐྱལ་ན། ཡང་ཤུལ་ནས་སྤྱང་ཀིས་ར་མ་ཟོས་འགྲོ་
བ་རེད། དེའི་ཕྱིར་ཐོག་མར་ངེས་པར་དུ་ར་མ་སྐྱེལ་དགོས། འོན་ཀྱང་ར་མ་ཆུའི་ཕ་
རོལ་ཏུ་བསྐྱལ་རྗེས་སྔོན་ལ་སྤྱང་ཀི་དང་རྩྭ་ལས་གང་སྐྱེལ་རྒྱུ་ཡིན། རྩྭ་བསྐྱལ་ན་ཕྱིར་
སྤྱང་ཀི་ལེན་དུ་ཡོང་ཤུལ་ནས་ཡང་ར་མས་རྩྭ་ཟོས་འགྲོ་བ་རེད། སྤྱང་ཀི་བསྐྱལ་ན་
ཕྱིར་རྩྭ་ལེན་དུ་ཡོང་ཤུལ་ནས་སྤྱང་ཀིས་ར་མ་ཟོས་འགྲོ་བ་རེད། ཁར་ཐུན་གློག་
བརྙན་སོགས་བྱིས་པ་ཚོ་དགའ་བའི་ལྟད་མོ་དང་རྩེད་འཇོ་ཅི་ཡང་མེད་པའི་ལོ་ཟླ་
རིང་མོ་དེར། ང་ཚོ་བོད་ཀྱི་བྱིས་པ་ཚོ་འདི་ལྟ་བུའི་སྟབས་བདེ་ཡི་རྩེད་འཇོར་རོལ་
རྒྱུར་སྤྲོ་སྣང་ཆེན་པོ་ཡོད་པ་རེད། ཀློག་པ་པོ་ཆུང་ཆུང་ཚོ། ཁྱོད་ཀྱིས་བསམ་བློ་
- 193 -



བྱིས་སྒྲུང་ཞིག་འདི་ལྟར་བཤད་ན།
ཐོངས་དང་། སྤྱང་ཀི་དང་ར་མ། རྩྭ་བཅས་ཇི་ལྟར་ཆུའི་ཕ་རོལ་ཏུ་སྐྱེལ་དགོས།
དོན་ངོ་མར་དེའི་ལན་ནི་ཧ་ཅང་སླ་མོ་ཞིག་རེད། ཁྱོད་ཀྱིས་ཐོག་མར་ར་མ་
ཆུའི་ཕ་རོལ་ཏུ་སྐྱེལ་བ་དང་དེ་ནས་སྤྱང་ཀི་སྐྱེལ་དགོས། དེ་ནས་ཡང་ར་མ་ཕྱིར་ཆུའི་
ཚུར་རོལ་ཏུ་འཁྱེར་ཡོང་བ་དང་རྩྭ་ཆུའི་ཕ་རོལ་ཏུ་སྐྱེལ་དགོས་ལ། མཇུག་མཐར་ར་
མ་ཆུའི་ཕ་རོལ་ཏུ་སྐྱེལ་བར་བྱས་ན་གཞི་ནས་དེ་གསུམ་ཀས་གཅིག་གིས་གཅིག་ལ་མི་
གནོད་པར་བདེ་བླག་ངང་ཆུ་བོའི་ཕ་རོལ་ཏུ་སྐྱེལ་ཐུབ་སོང་བ་རེད། ་
བློ ཀློག་པ་པོ་ཆུང་ཆུང་ཚོ། གལ་ཏེ་ཁྱོད་ཚོའི་ཡིད་ལ་ཐབས་འདི་དྲན་ཡོད་པ་
ཡིན་ན་མཚམས་འདིར་ཁྱོད་རང་ངེས་པར་དགའ་སྤྲོ་སྐྱེ་བཞིན་པའི་སྒང་ཡིན་རྒྱུ་རེད།
འོན་ཀྱང་ཁྱོད་ཚོས་ང་ལ་བཟོད་གསོལ་ཞུ་རོགས། ངས་ད་དུང་རྩེད་འཇོ་འདི་འདི་
ནས་མཇུག་བསྡུ་རྩིས་མེད། །
ཀp: དེ་ཡང་གོང་ནས་ངས་སྤྱང་ཀི་དང་ར་མ། རྩྭ་གསུམ་དེ་ལྟར་བདེ་བླག་ངང་
ཆུའི་ཕ་རོལ་ཏུ་སྐྱེལ་ཐུབ་སོང་བ་རེད་ཅེས་བཤད་པ་ཡིན། འོན་ཀྱང་ངས་འདི་ནས
“བདེ་བླག”ཟེར་དོན་ནི། རྩྭ་ར་མས་མ་ཟོས་པ་དང་ར་མ་སྤྱང་ཀིས་མ་ཟོས་པ་དེ་ཁོ་
ནར་ཟེར་བ་ཡིན་ལ། དེ་ལྟ་བུའི་“བདེ་བླག”དེ་ནི་ལྟོས་བཅས་ཤིག་རེད་ཅེས་བཤད་
འདོད་པ་ཡང་ཡིན། ཀྱི ་ ་བ་འ ག་པའབའ་
1:| ཀློག་པ་པོ་ཆུང་ཆུང་ཚོ། རྩྭ་ར་མར་མ་འཕྲད་པ་དང་ར་མ་སྤྱང་ཀིར་མ་ཐུག་
ན། ཁོ་ཚོ་དངོས་གནས་ཐར་སོང་བ་ཨེ་རེད། ཁྱོད་ཚོས་ད་དུང་བསམ་བློ་ཞིག་
ཐོངས་དང་། འདི་ཡང་རིག་པ་བཀོལ་དགོས་པའི་རྩེད་འཇོ་ཞིག་ཏུ་བརྩིས་ཀྱང་ཆོག
1 འོན་ཀྱང་བདག་གིས་ཡིད་ཕམ་པའི་ངང་ཁྱོད་ཚོར་བཤད་འདོད་པ་ནི་སྤྱང་ཀི་
， 194 -



རང་གཤིས་གདུང་འབོད།
དང་ར་མ། རྩ་གསུམ་བདེ་བླག་ངང་ཆུའི་ཕ་རོལ་ཏུ་བསྐྱལ་ཟིན་ཡང་ཁོ་ཚོ་ད་དུང་ཤི་
གསོན་གྱི་འགག་སྒོ་ནས་ཐར་ཡོད་པ་མ་རེད། ཅིའི་ཕྱིར་ཞེ་ན། ཁོ་ཚོའི་མཐར་ཐུག་
གི་དགྲ་བོ་དེ་གཞན་སུ་ཡང་མ་རེད། དེ་ནི་ཁོ་ཚོ་ཆུའི་ཕ་རོལ་ཚུར་རོལ་དུ་སྐྱེལ་མཁན་
མི་དེ་རང་རེད། འདི་ཁྱོད་ཀྱི་ཡིད་ལ་ཨེ་དྲན་ཐལ། ཁྱོད་ཚོས་བསམ་བློ་ཐོངས་དང་།
མི་དེས་མེ་མདའ་བླངས་ནས་སྤྱང་ཀི་གསོད་སྲིད། སྤྱང་ཀིའི་ཕྲུ་གུ་དག་ཕ་མ་མེད་
པའི་དྭ་ཕྲུག་ཏུ་གཏོང་སྲིད། སྤྱང་ཀིའི་པགས་པ་སོགས་བཙོང་སྟེ་རང་ལ་མཁོ་བའི་
དངོས་པོ་ཉོ་སྲིད། ལྷག་པར་དུ་སྤྱང་ཀིའི་ཤ་ཡིས་ཕོ་བའི་ནད་ལ་ཤིན་ཏུ་ཕན་ཡོང་
ཟེར་བས་སྤྱང་ཀི་ཞིག་རང་དགར་བསྐྱུར་མི་སྲིད། དེའི་འཕྲོར་ར་མ་རེད། དེ་ཡང་
མི་དེ་རྟོགས་པར་གྱུར་ཚེ་ཐེ་ཚོམ་དང་སྙིང་རྗེ་མེད་པར་སྐགས་ནས་གྲི་ཕྱུང་སྟེ་བཤའ་
ངེས་རེད། ཡང་ན་ཤན་པ་ཞིག་ལ་བཙོང་སྟེ་སྒོར་མོ་ལ་བརྗེ་སྲིད། དེ་ལྟར་སྙིང་རྗེ་
བའི་རྔ་མ་ཐུང་ངུ་དྲུག་མདོ་ནས་ཡར་ལ་བསླངས་ཏེ་མཆོང་རྩེད་བྱེད་ཀྱིན་པའི་རེའུ་
ཚོ་ཡང་ཕ་མ་མེད་པའི་དྭ་ཕྲུག་ཏུ་གཏོང་སྲིད་པ་རེད། དེའི་འཕྲོར་རྩྭ་རེད། དེ་ཡང་
མིས་རང་གི་དགོས་འདོད་གང་རུང་ཞིག་སྐོང་ཆེད་འཇོར་དང་ལྕགས་ཁེམ་སོགས་
ཀྱིས་སློག་ཅིང་བརྐོ་བའམ་འབྲེག་པར་བྱེད་པ་རེད། དཔེར་ན་དེང་སང་དབྱར་རྩྭ་
དགུན་འབུ་ཟེར་བའི་སྨན་རྩྭ་དེ་བརྐོས་ཤུལ་གྱི་རྩྭ་ ཕྲན་དེ་དག་ལ་ཅིག་ལྟོས་དང་།
ལྗང་ཞིང་ནེམ་ལ་གཉོམ་ཞིང་ཕྲ་བའི་རྩྭ་ཕྲན་དེ་དག་གིས་དཔྱིད་ཀའི་ཆར་འཇམ་དང་
དབྱར་ཀའི་ཉི་འོད་སྤྱོད་དབང་མེད་པར་རེ་རེ་བཞིན་དབུགས་ཆད་དེ་སྐམ་པར་གྱུར་
འགྲོ་བ་མ་ཡིན་ནམ། དེ་བས་དེ་གསུམ་ཀའི་དགྲ་བོ་ངོ་མ་ནི་ང་ཚོ་མི་རང་ཉིད་ཡིན་
པ་རེད། འདི་ནི་ཧ་ཅང་ཡིད་སྐྱོ་བའི་དོན་ཞིག་ཡིན་རུང་། ངས་ཁྱོད་ཚོར་དྲང་མོར་
- 195 -



བྱིས་སྒྲུང་ཞིག་འདི་ལྟར་བཤད་ན།
མི་བཤད་ཐབས་མི་འདུག དགེ་རྒན་དང་ཕ་མ་ཚོས་ང་ཚོར་ཆུང་ངུའི་དུས་ནས་
བཟུང་ཕན་ཚུན་བར་ལ་སྐད་ཆ་དྲང་མོར་བཤད་དགོས་ཞེས་བསླབ་བྱ་གཏོང་བ་མིན་
ནམ། དེའི་འཕྲོར་འདྲི་རྒྱུ་ཞིག་ཡོད་པ་ནི་ང་ཚོ་མི་ཡི་དགྲ་བོ་སུ་ཞིག་རེད། འོན་
ཀྱང་དེ་ཡང་གཞན་མ་ཡིན་པར་ང་ཚོ་མི་རང་ཉིད་ཡིན་པ་རེད། དེ་ཡང་ང་ཚོས་ནམ་
ཞིག་ལ་སྤྱང་ཀི་དང་ར་མ། རྩྭ་སོགས་རང་བྱུང་ཁམས་ཆེན་མོའི་པང་གི་སྲོག་ཆགས་
དང་རི་དྭགས། ནགས་ཚལ་དང་སྤང་ཐང་སོགས་ཚང་མ་མེད་པར་བརླགས་ཚར་
རྗེས། ང་ཚོ་ནི་གྲོགས་པོ་གཅིག་ཀྱང་མེད་པའི་སྤྲང་པོ་ཞིག་ཏུ་མི་འགྱུར་བའི་ངེས་པ་
ག་ལ་ཡོད། ས་འོ
1:|: འོན་ཀྱང་ང་ཚོ་མི་རེ་རེས་ཆུང་ངུའི་དུས་ནས་བཟུང་ཁོར་ཡུག་དང་ཚེ་སྲོག་
ཡོད་ཚད་ལ་རང་གི་གྲོགས་པོ་ལྟར་གཅེས་སྲུང་བྱེད་པ་ཡིན་ན། ཡིད་དུ་འོང་བའི་
སའི་གོ་ལ་ལྗང་རིལ་འདི་ནི་ནམ་ཡང་སྤྲོ་སྐྱིད་དང་སོས་དལ་བག་ཕེབས་ཀྱིས་ཁེངས་
ཡོད་པའི་གཟའ་ཉི་མ་ཡིན་ལ། ད་དུང་སྒོ་སྲུང་མི་དགོས་པའི་སྤྲོ་སྐྱིད་གླིང་ག་ཆེན་པོ་
ཞིག་དང་། ལྕགས་དྲས་བསྐོར་མེད་པའི་རི་དྭགས་རྩེད་ར་ཞིག་ཀྱང་ཅི་ལ་མིན། ༡
སྙིང་ཉེ་བའི་ཀློག་པ་པོ་ཆུང་ཆུང་ཚོ། འདི་ལྟ་བུའི་བདེ་ཞིང་སྐྱིད་ལ་མཛེས་
ཤིང་སྡུག་པའི་ཉིན་མོ་རེ་རེའི་ཕྱིར་དུ། ཁྱོད་ཀྱིས་དེ་རིང་ནས་བཟུང་རང་ཉིད་ཀྱི་
ཀུན་སྤྱོད་མཐོར་འདེགས་དང་ལུས་ཕུང་སྦྱོང་བརྡར་བཟང་པོ་བྱས་ནས་སྤྱོད་ཡོན་
གཉིས་ལྡན་གྱི་སློབ་མ་ཕུལ་བྱུང་ཞིག་ཏུ་འཚར་ལོངས་འབྱུང་དགོས། འདི་ནི་ངས་
གཏམ་རྒྱུད་འདི་བཤད་པའི་མཐར་ཐུག་གི་དམིགས་ཡུལ་ཡང་ཡིན། །
ན ། འ་པཎོགས་ཀྱི་བར་དུ་2005, 9.12
- 196 -



རང་གཤིས་གདུང་འབོད།
ཚེ་སྲོག་གི་ངོས་གཞན་དེ།
-གློ་བུར་དུ་འཁོར་བགེགས་ནས་འདས་པར་གྱུར་པའི་ཉེ་མི་ཞིག་ལ་དྲན་གསོ་ཞུས་པ།
བདེ་བདེ་སྐྱིད་སྐྱིད་ངང་ནས་འཚོ་དུས་མི་སུ་ཞིག་ཡིན་རུང་རང་འགུལ་སྒོས་
འཆི་བ་དང་དེའི་འཇིག་སྐྲག་བློ་ངོར་དྲན་སློང་བྱེད་རྒྱུ་ནི་ཧ་ཅང་དཀའ་མོ་ཞིག་རེད།
དེ་ལྟར་འཆི་བ་ནི་ཇི་འདྲའི་གདུག་རྩུབ་དང་ཇི་འདྲའི་ཡ་ང་བ་ཞིག་ཡིན་རུང་མི་
རྣམས་ཀྱི་སོས་དལ་བག་ཕེབས་ཀྱི་ཉིན་རྒྱུན་འཚོ་བའི་ཁྲོད་ནས་རིམ་བཞིན་རབ་རིབ་
མག་མོག་ཅིག་དང་ཤེས་མེད་ཚོར་མེད་ཅིག་ཏུ་འགྱུར་བཞིན་ཡོད་པ་རེད། དེ་བས་
ན་འཆི་བའི་ཞགས་ནགས་གློ་བུར་དུ་ནམ་མཁའ་ནས་ལྷུང་ཡོང་སྟེ་རང་གི་ཐག་ཉེར་
ཡོད་པའི་མི་སུ་ཞིག་གི་མགྲིན་པར་སྐྱོན་འོང་དུས་ང་ཚོ་ད་གཟོད་ཧ་ལས་ཧང་སང་
བར་གྱུར་འགྲོ་བ་རེད། ད་གཟོད་འཆི་བ་ཟེར་བ་ཞིག་ཡོད་པ་གཞི་ནས་དྲན་ཡོང་བ་
རེད། ད་གཟོད་སྒེར་སེམས་དང་བཅས་རང་ཉིད་དང་རང་གི་ཁྱིམ་མི་ལ་དེ་ལྟའི་
འཇིགས་སྐྲག་མི་ཡོང་བར་གསོལ་འདེབས་དང་སྨོན་ལམ་སེམས་ནས་རྒྱག་པ་རེད།
དོན་དུ་ཚེ་སྲོག་གི་ཆ་ཤས་ཤིག་ཡིན་པའི་ཆ་ནས་འཆི་བ་ཞེས་པ་དེས་ནི་བར་ཐག་ངེས་
ཅན་ཞིག་བཀྱེད་དེ་མི་རིང་བའི་ལམ་མདོ་ཞིག་ན་ང་ཚོར་ནམ་ཡང་སྒུག་སྟེ་བསྡད་
ཡོད་པ་ཞིག་རེད་ཨང་། དོན་དུ་ཚེ་སྲོག་ནི་ཤི་གསོན་གཉིས་ཀྱིས་གྲུབ་ལ་ཤི་གསོན་
- 197 -



ཚེ་སྲོག་གི་ངོས་གཞན་དེ།
གཉིས་ཀྱང་དོང་ཙེའི་ངོས་གཉིས་ཀྱི་རི་མོ་ཇི་བཞིན་ནམ་ཡང་ཁ་དགར་དུ་མེད་པར་
གཅིག་ལ་གཅིག་བརྟེན་སྒོས་འགྲོགས་ཏེ་བསྡད་ཡོད་པ་ཞིག་རེད་ཨང་། དོན་དུ
ས་རུས་སྦལ་གཉའ་ཤིང”བཞིན་ཐོབ་དཀའ་ཞིང་ཨུ་དུམ་ཝ་ར་བཞིན་ཡལ་སླ་བ་ནི་ཚེ་
སྲོག་གི་རྩ་བའི་ངོ་བོ་དེ་རེད་ཨང་།
ཉིན་རྒྱུན་འཚོ་བའི་ཁྲོད། གྲོགས་པོ་ལ་ལས་གཉེན་ཉེའམ་མཆེད་ཟླ་སུ་ཞིག་
གློ་བུར་རྐྱེན་ངན་ནས་འདས་པར་གྱུར་ཚེ་ཧ་ཅང་སྒམ་མདོག་གིས་་མི་ཚེ་ལ་སྙིང་བོ་མི་
འདུག”ཅེས་དངན་པ་གཏོང་གིན་མགོ་བོ་འཕྲེད་དུ་གཡུག་པ་རེད། འོན་ཏེ་བདག་
གིས་བལྟས་ན་ཏག་ཏག་ངང་ཐུང་ལ་ཡལ་སླ་བའི་ངོ་བོ་འདི་ནི་ཚེ་སྲོག་གི་རིན་ཐུང་
རང་རེད་སྙམ། ཏག་ཏག་མི་རྣམས་ཀྱིས་ཚེ་སྲོག་ལ་གཅེས་སྲུང་དང་བདག་གཉོར་
བྱེད་དགོས་པའི་རྒྱུ་མཚན་རང་རེད་སྙམ། དེ་མིན་ཚེ་སྲོག་དེ་ཡང་ས་རྡོ་རི་བྲག་
བཞིན་ལྟོས་བཅས་ཀྱིས་གཞོམ་གཞིག་བྲལ་བ་ཞིག་གམ། ཡང་ན་རྩི་ཤིང་ལོ་ཏོག་
བཞིན་ད་ལོ་འཐོར་ཤུལ་ནས་སང་ལོར་སྐྱེ་འོང་ཐུབ་པ་ཞིག་ཡིན་ཚེ། དེའི་རིན་ཐང་
ཡང་ཕྱོགས་གཞན་ཞིག་ནས་གླེང་དགོས་པ་ཞིག་རེད། །
དེ་རིང་སྔ་དྲོར་ཉིན་འགའི་སྔོན་ལ་འཕྲད་མྱོང་བའི་ཉེ་མི་ཞིག་རང་གི་བུ་ཆུང་
དང་ལྷན་དུ་འཁོར་བགེགས་གློ་བུར་བ་ཞིག་ལ་ཞ་སོང་བའི་གཏམ་ངན་ཐོས་བྱུང་།
དེར་བདག་གི་ཀླད་པ་ཧྲིལ་པོ་ནག་ཐུམ་མེར་གྱུར་པའི་ཁང་མིག་སྟོང་བ་ཞིག་དང་
འདྲ་བར་རེ་ཞིག་ལ་དྲན་རྒྱུ་བསམ་རྒྱུ་གང་ཡང་མེད་པར་ལུས་སོང་། ཨ་ཧོ། མི་ལ་
ཚེ་ཡི་ཚད་ཅེས་ལོངས་རྒྱུ་ཞིག་ཡོད་དམ། མི་ལ་བཞའ་རུ་མེད་པའི་རྐྱེན་ངན་བར་
ཆད་ཅེས་པ་ཞིག་འབྱུང་རྒྱུ་ཡོད་དམ། ཡང་ན་མི་ལ་སྐྱེ་བ་སྔོན་མའི་ལན་ཆགས་ཟེར་
- 198 -



རང་གཤིས་གདུང་འབོད།
བ་ཞིག་འཁོར་རྒྱུ་ཡོད་དམ། བུ་ལོན་ཟེར་བ་ཞིག་གིས་འདེད་རྒྱུ་ཡོད་དམ། མཐར་
གཏུག་ན་མི་ལ་གསང་བ་ལྐོག་ཏུ་གྱུར་ཡོད་པའི་ལས་ཟེར་བ་དེའི་རྒོལ་ལན་མེད་པའི་
སྟོབས་ཤུགས་ཀྱིས་བཀོད་འདོམས་བྱེད་ཀྱིན་ཡོད་དམ། མི་ཚེའི་སྡུག་བསྔལ་དང་
དཀའ་ཚེགས་ཀྱི་གནས་སྐབས་གང་མང་ཞིག་ལ་འུ་ཚོས་འདི་ལྟ་བུའི་འུ་ཐུག་པའི་དྲི་
བ་རེ་རེ་རང་གི་ཁེར་རྐྱང་གི་སེམས་ལ་འདོན་པ་ལས་བྱ་ཐབས་གཞན་ཅི་ཞིག་མཆིས།
ཡང་དྲི་བ་འདི་དག་གི་འབྱུང་ཁུངས་རྒྱུ་མ་ཕུ་འདེད་བྱས་ན་སླར་ཡང་ཆོས་ལུགས་ཀྱི་
སེམས་ཁམས་ངོས་སུ་ཐོན་འོང་གི་འདུག སྐབས་འདིར་བདག་གིས་མ་གཞི་ནས་
ཆོས་ལུགས་ནི་མི་རྣམས་ཀྱི་མགོ་ལ་འཇིགས་སྐྲག་དང་སེམས་ལ་སྡུག་བསྔལ་འཁོར་
ཡོང་དུས་རང་བཞིན་སྒོས་བློ་ངོར་འཆར་ཡོང་བའི་སེམས་ཀྱི་ངལ་གསོ་བྱེད་སྟངས་
ཤིག་དང་མི་ཚེའི་སྐྱིད་སྡུག་སྙོམ་ཐབས་ཤིག་རེད་སྙམ་བྱུང་། པད་ ཁ འི་
ཏུ་ལོ་རེ་རེའི་ཟླ་དགུ་པའི་ཚེས་བཅུ་གཅིག་སྟེ་ཨ་རིའི“9-11”དོན་རྐྱེན་ལ་དྲན་
གསོ་ཞུ་བའི་ཉིན་མོར་མི་རྣམས་ཀྱིས་ལག་ཏུ་མེ་ཏོག་དང་མཆོད་མེ་ཐོགས་ཏེ“ཐོག་
ཁང་མདའ་མོ་སྤུན་གཉིས་མ”རྡུལ་དུ་བརླགས་ཤུལ་ནས་རྐྱེན་ངན་ལ་ཤོར་སོང་བའི་
ནང་མིའམ་གྲོགས་པོ་སྤུན་མཆེད་ལ་འདས་མཆོད་བྱེད་པ་རེད། ལ་ལས་རང་དང་
གཏན་དུ་བྲལ་སོང་བའི་མི་དེ་ལྷ་ཡུལ་དག་ཞིང་ནས་བདེ་ཞིང་སྐྱིད་པར་གནས་ཐུབ་
པར་སྨོན་ལམ་རྒྱག་ལ། ལ་ལས་ནམ་ཡང་དྲན་པའི་ངོས་ནས་བརྗེད་མི་ཐུབ་པའི་མི་
དེར་ལྷདཀོན་མཆོག་གི་བྱིན་རླབས་ཐོབ་ཐུབ་པར་གསོལ་བ་འདེབས་པ་རེད། དེ་
ལྟར་བདག་གིས་འདི་ནས་བརྗོད་པར་འདོད་པ་ནི། ང་ཚོས་ཚེ་འདི་ཕྱི་དང་རྣམ་
ཤེས་ཟེར་བ་ཞིག་ཡོད་མེད་ཁས་ལེན་ཡང་ཆོག་ལ་མ་བླངས་ཀྱང་ཆོག ཆོས་ལུགས་
- 199



ཚེ་སྲོག་གི་ངོས་གཞན་དེ།
ཀྱི་སེམས་ཁམས་ཞེས་པ་འདི་ནི་མཐར་དེད་ན་རྨོངས་དད་ཅེས་པ་དེ་དང་ཁ་དགར་
ཏེ་བཤད་ཆོག་པ་ཞིག་རེད། དེ་ནི་ཚེ་སྲོག་གི་གཉུག་མའི་ངོ་བོར་ཐིམ་སྟེ་ཡོད་པའི་
དྲན་པའི་ཤེས་ཚོར་ཞིག་རེད། དེ་ནི་ཁྱོད་རང་ནམ་ཉི་མ་ཞིག་ལ་གྲོགས་མེད་ཁེར་
རྐྱང་ངང་འཇིགས་སུ་རུང་བའི་འཆི་བདག་ལ་གདོང་གཏོད་པའམ། ཡང་ན་ལུས་
དང་སེམས་ཀྱིས་བཟོད་མི་ཚུགས་པའི་ན་ཚ་དང་སྡུག་བསྔལ་གང་རུང་ཞིག་མགོ་ཐོག་
ཏུ་འབེབས་ཡོང་དུས། མིའི་སེམས་ཀྱི་རང་གཤིས་ནས་ངང་ངམ་ཤུགས་ཀྱིས་དྲན་
ཡོང་བའི་བག་ཆགས་རིགས་ཤིག་རེད་ཨང་། ༡
བདག་གིས་གཅེས་སུ་རུང་བའི་ཚེ་སྲོག་ཅིག་གློ་བུར་བསེར་བུ་བཞིན་འཇིག་
རྟེན་དཀར་ངོགས་འདི་ནས་གར་སོང་ཆ་མེད་དུ་ཡལ་བར་གྱུར་པའི་གནས་སྐབས་རེ་
རེར། ལྷ་དང་བླ་མའི་ཚོགས་ལ་ཐེ་ཚོམ་དང་དོགས་པ་ཟ་བཞིན་མི་ཚེ་སྐྱེལ་གྱིན་ཡོད་
ན་ཡང་། ཡུན་རིང་སྦྱར་མ་མྱོང་བའི་མར་མེ་དེ་སླར་ཡང་སེམས་ཀྱི་གཏིང་ནས་
གསལ་ལྷམ་མེར་འབར་ཡོང་ལ། ཡུན་རིང་བློ་མ་མྱོང་བའི་མ་ཎི་ཡི་གེ་དྲུག་མ་དེ་ཡང་
སླར་ཡང་དྲན་པའི་གཏིང་རིམ་ནས་འགུལ་སྨྱུག་མྱུག་བྱེད་འོང་། འདི་ནི་ཕལ་ཆེར་
རེ་ཞིག་གཟེངས་རིང་བའི་ཚེར་མ་བསྙལ་ཟིན་པའི་མི་གཤིས་ཀྱི་དྲོད་འཇམ་དེ་ཡིན་རྒྱུ་
རེད། ཚེ་སྲོག་གི་མཛེས་སྡུག་དེ་ཡིན་རྒྱུ་རེད། དེ་
དེ་ལྟར་སྟེས་དབང་ངམ་ངེས་དབང་གིས་ཐོབ་པའི་སྐྱིད་ལ་སྡུག་པའི་མི་ཚེ་
འདིར། ཉིན་མོ་རེ་རེ་དྲོད་ཁོལ་གྱི་ཉི་འོད་དང་བསིལ་འཇམ་གྱི་རླུང་བུས་ཁྲོད་སྐྱེལ་
གྱིན་པའི་མི་ཚེ་འདིར། ཉིན་མོ་རེ་རེ་རང་བྱུང་ཁམས་ཆེན་མོའི་མཛའ་བརྩེ་དང་
མཉེས་གཤིན་ཁྲོད་སྐྱེལ་གྱིན་པའི་མི་ཚེ་འདིར། ང་ཚོ་རྒྱུ་དང་འབྱོར་བའི་མྱོས་ཤིང་
- 200 -



རང་གཤིས་གདུང་འབོད།
ཚིམ་ན་ཡང་། ང་ཚོས་ཚེ་སྲོག་གི་ངོས་གཞན་དེ་ཡང་རྒྱུན་པར་དྲན་ཐུབ་པར་སྨོན།
དེ་ནི་མི་རྟག་པའི་འཆི་བ་ཞེས་པ་དེ་རེད། ང་ཚོ་དབང་དང་ཐོབ་ཐང་གིས་དྲེགས་
ཤིང་སྙེམ་དུས་ཀྱང་། ང་ཚོས་བདེ་སྐྱིད་ཀྱི་ཕྱེད་ཀ་དེ་ཡང་རྒྱུན་པར་མཐོང་ཐུབ་པར་
སྨོན། དེ་ནི་སྡུག་བསྔལ་ཟེར་བ་དེ་རེད། མཐར་གཏུག་ན་ཤི་གསོན་གཉིས་དང་
བདེ་སྡུག་གཉིས། སེམས་ཀྱི་ངོས་ནས་དོ་མཉམ་པོའི་ངང་རྒྱུན་པར་དྲན་སློང་བྱེད་
ཐུབ་ཚེ། མི་ཚེ་འདིར་འུ་ཚོས་རང་འགུལ་སྒོས་ཁྲེལ་ངོ་ཚ་སྲུང་བ་དང་ལས་རྒྱུ་འབྲས་
བརྩི་བར་ཕན་ཐོགས་ཆེན་པོ་ཅིས་ཀྱང་ཡོད་སྲིད། ག་དུས་ཀློག་པ་པོའི་སྐྱོ་
ད་ཆེན་དེ་བ་པར་དུ་ཐོག་ཆེས་མ་
2007.11.28
དགོན་ཁྲི་བ་ཞུ་ཡོད
ར བ་ལ་ཚུ
་པའི། མ་བདལ་བ་
ཏུ་ཁོཊབྱ་བ་པ་འི་ཡི། །ཁམི་ཚོ་
—
201
-



ཁ་བའི་རོལ་དབྱངས་དཀར་པོ།
1:|:ཀ་བ་ན་་་་་་་
ཁ་བའི་རོལ་དབྱངས་དཀར་པོ།
འདུག དེ་སྔོན་ཨ་རིའི་ཡོག་ཐ་མངའ་སྡེའི་གྲོང་ཁྱེར་ཕིར་རོ་བྷོད་དུ་སློབ་གཉེར་ལ་
ཕྱིན་མྱོང་བའི་གྲོགས་པོ་རྒྱལ་མཚན་གྱིས་བཤད་ན། ཁོ་རང་ཉིན་ཞིག་གྲོང་ཁྱེར་དེ་
རུ་སྡོད་པའི་ཕྱི་གླིང་པ་གྲོགས་པོ་ཞིག་གི་ཁྱིམ་དུ་འགྲོ་དུས་དེ་ཚང་ལ་བོད་ཁྱི་རྒྱུད་དག་
ཅིག་འདུག་པ་མཐོང་ལ། དེར་ཁོ་རང་གནམ་མཐའ་ཞིག་ནས་གྲོགས་པོ་རྙིང་པ་
ཞིག་ལ་འཕྲད་འོང་བ་ནང་བཞིན་དགའ་ཚོར་ཆེན་པོ་སྐྱེས་སོང་ཟེར། ད་དུང་ཁྱི་
དེའི་བདག་པོས་བཤད་པ་ལྟར་ན་ཁོའི་ཁྱི་དེ་ངོ་ཤེས་ཤིག་གིས་བོད་ཨ་མདོ་ནས་ཁྱེར་
ཡོང་བ་ཡིན་ལ། ཁོའི་ཁྱི་དེ་ནམ་རྒྱུན་ཚ་རྨུགས་གཏིབས་པ་དང་ཆར་ཞོད་མང་དུས་
ཤི་སོང་ བ་ ནང་ བཞིན་ མགྲོན་ཁང་ གི་ པང་ གཅལ་ ནས་ བསྣར་ ཏེ་ སྡོད་ པ་ ལས།
མགྲོན་པོ་ ཐོན་ན་ མིག་སྐྱི་ཡང་ཡར་འགྱོགས་པར་མི་བྱེད། ལན་ རེར་ མགོ་ བོ་
བཀྱགས་ནས་ལྟོ་འཐུང་དུས་ཀྱང་རྣམ་འགྱུར་ཧྲིལ་པོར་སུན་སྣང་དང་འཁང་ར་ཁོ་ན་
འཁོར་ནས་སྡོད། འོན་ཀྱང་ཡིད་ལ་མ་ཤར་བ་ཞིག་ནི། ས་དེར་སྐབས་རེར་ཁ་བ་
བབས་ཏེ་ནམ་ཟླ་ཅུང་གྲང་ངར་དུ་གྱུར་ཚེ། ཁྱི་དེ་གཞན་པ་ཞིག་ཏུ་བརྗེས་སོང་བ་
ནང་བཞིན་གློ་བུར་དུ་རྣམ་རིག་རྒྱས་པ་དང་མིག་ནང་དུ་དགའ་ཉམས་འཕྲོ་བཞིན།
ཁོའི་སྔ་གཞུག་ཀུན་ཏུ་རྒྱུག་གིན་སྒུག་བཟོད་མེད་པར་ཕྱི་ལ་འགྲོ་འདོད་པའི་ཚུགས་ཀ་
- 202 -



རང་གཤིས་གདུང་འབོད། ་
སྙིང་རྗེ་བོ་སྣ་མ་སྣ་ཚོགས་སྟོན་ཞིང་། དེ་ལྟར་ཁོའི་འདོད་པ་ཇི་བཞིན་གྲོང་ཁྱེར་གྱི་
ཕྱིའི་ཁ་བ་ཅུང་མཐུག་སའི་རི་ངོས་སོགས་སུ་ཁྲིད་པ་ན། ཁོའི་སྤྲོ་བ་དེ་བས་ཀྱང་ཆེ་
ནས་ཆེ་རུ་རྒྱས་ཏེ་གནོན་ཐབས་མེད་པ་ལྟ་བུར་གྱུར་ཏེ་ས་ལྡིང་གནམ་ལྡིང་དང་ས་
རྩེད་རྡོ་རྩེད་བྱེད། ད་དུང་ལན་རེར་ལག་པ་གཉིས་ཁོའི་ཕྲག་སྟེང་དུ་བཀལ་ཏེ་
བཞའ་ལོང་མེད་པར་ཁོའི་ཁ་ངོ་ཧྲིལ་པོར་འཇམ་ནེམ་ནེམ་གྱི་ལྕེ་ཡིས་ཡུག་ཡུག་ངང་
ལྡག་པར་བྱེད། ལན་རེར་ཧ་ཅང་ཚོད་ཟིན་པའི་སྒོ་ནས་ཁོའི་ལག་པ་དང་རྗེ་ངར་ལ་
སོ་ཡང་མོ་འདེབས་པ། ཡང་ལན་རེར་དབུགས་ཀྱང་ལེན་གྱིན་མེད་པ་ནང་བཞིན་
ངོ་གདོང་ཧྲིལ་པོ་ཁ་བའི་གསེང་དུ་སྦས་ནས་ཡུན་ རིང་ པོར་སྡོད་ པ་ སོགས་བྱེད།
གང་ལྟར་ཁོའི་གཡོ་ལྷད་མེད་པའི་བཟོ་ལྟ་དེ་དག་ལ་བལྟས་ན། ཁོ་རང་ཁ་བ་འབབ་
ཐེངས་གཅིག་གིས་སླར་ཡང་གསོན་དུ་བཅུག་པ་དང་འདྲ་ཟེར། འདི་ནི་ཕལ་ཆེར་
ལོ་ངོ་སྟོང་ཕྲག་དུ་མ་བརྒྱུད་པའི་བག་ཆགས་ཟབ་མོ་ཞིག་གློ་བུར་སད་འོང་བ་ཡིན་
སྲིད། ས་རི ན་པོ ད་པའི་བྱ་ བ་ རྒྱན་
པས་
ཁ བདག་ཀྱང་ནམ་རྒྱུན་ཁ་བ་བབས་ཡོད་པའི་ཞོགས་པ་ཞིག་ཡིན་ཚེ་ཁ་བའི་
ལམ་ངོས་ནས་ཐིག་ཐིག་གི་རྡོག་སྒྲར་ཉན་གྱིན་ཡིད་སེམས་སྤྲོ་སྣང་གིས་ཁེངས་ཏེ་ལས་
ཀར་སྐྱོད་པ་ཡིན། ད་དུང་བསམ་བཞིན་དུ་རླངས་འཁོར་དང་ལམ་འགྲོ་བས་མནོག་
མེད་པའི་ཁ་བའི་ལམ་ངོས་བསལ་ཏེ་འགྲོ་བ་ཡིན་ལ་ལན་རེར་དངོས་གནས་བོད་ཁྱི་
དེ་ནང་ བཞིན་ལམ་སྐབས དེ་ག་ཉིད་ནས་འགྲེ་ལྡོག་འགའ་བརྒྱབ་ན་འདོད་ལ།
སྐབས་རེར་རྫི་བོ་ཞིག་རྫ་མགོ་མཐོ་ས་ཞིག་ཏུ་བུད་པ་བཞིན་གྲེ་བ་གསེང་སྟེ་ཀུ་རིང་རེ་
རེ་འདེབས་ན་འདོད། གཞན་ཞིག་གིས་མཐོང་རྒྱུ་ན་སྐབས་འདིའི་བདག་གི་གདོང་
- 203 -



ཁ་བའི་རོལ་དབྱངས་དཀར་པོ།
གི་རྣམ་འགྱུར་དེ་ནི་ངེས་པར་དུ་ཆེས་ལྷད་མེད་པའི་རྣམ་འགྱུར་དེ་ཡིན་སྲིད།
དེ་རིང་འཛམ་གླིང་ཡུལ་ལུང་གི་གྲུ་ཟུར་ཀུན་ན་འཚོ་བཞིན་པའི་བོད་པ་ཚོའི་
སེམས་གཤིས་ན་ཡང་ཨ་རིར་འཚོ་བའི་བོད་ཁྱི་འདི་ནང་བཞིན། ཁ་བ་ལ་བཅོས་
མིན་གྱི་བརྩེ་དུང་རྣལ་མ་ཞིག་ཆགས་ཡོད་པ་ཡིན་ན། ཕ་ཡུལ་གྱི་ཁ་བའི་ས་ངོས་
སྙོམས་ཐིག་དཀར་པོ། དེ་རིང་གི“དྲོད་ཁང་བསྐྱེད་འབྲས”( k#)ནས་རིམ་
གྱིས་མར་མར་བྲི་སྟེ་མཐའ་མར་རྗེས་མེད་ཤུལ་མེད་དུ་འགྱུར་སྲིད་ན་ཡང་། མེས་པོ་
ཚོས་བྱིང་ལྭ་དཀར་པོས་ཁུར་མྱོང་བའི། སྦྲ་ནག་གི་ཁ་འཚུབ་ལས་བྱིའུ་ཁྱུ་བཞིན་
འཕུར་མྱོང་བའི། གཡག་རོག་སྟོང་ཕྲག་གི་རྨིག་པས་རྩྭ་ཐང་ཆེན་མོའི་མཉམ་སྒྲོག་
རོལ་དབྱངས་བཞིན་དཀྲོལ་མྱོང་བའི་ཁ་བ་དཀར་པོ་འདི། ང་ཚོའི་ཤ་གསེང་རུས་
གསེང་ནས། ང་ཚོའི་རྩ་རྒྱུས་ཁྲག་རྒྱུན་ནས་ཚེ་ཚེ་རབས་རབས་ནམ་ནམ་ཞ་ཞར་ལ་
ཡང་བཞུ་མི་སྲིད་ཨང་། བརྗེད་པར་མི་འགྱུར་ཨང་། 1 21:
དེ་རིང་གྲོང་ཁྱེར་ན་སྒྱིད་ལུག་དང་ལེ་ལོ། ད་དུང་བདེ་སྣང་བན་བུན་ངང་
འཚོ་བ་སྐྱེལ་གྱིན་པའི་ང་རང་། འདི་ལྟར་ཁ་བའི་ལམ་ངོས་ནས་རང་གི་རྡོག་སྒྲ་ཐིག་
ཐིག་ལ་ཉན་གྱིན་ལམ་དུ་སྐྱོད་དུས། ཕྱིར་དྲན་ཁྲོད་ཀྱི་ཁ་བ། ཨ་མའི་སྐྲ་དཀར་
བཞིན་སེམས་ངོགས་སུ་འཇམ་འཇམ་ནེམ་ནེམ་འབབ་འོང་། ཕྱིར་དྲན་ཁྲོད་ཀྱི་ཁ་
བ། ཨ་མའི་ནུ་ཞོ་ལྟར་བཏུང་མྱོང་བའི་འབྲི་མོ་དག་གི་འོ་མ་བཞིན་ངའི་དྲན་པའི་
སྣོད་དུ་དགོ་དགོ་ཤག་ཤག་ངང་འཇོ་འོང་། གཞུང་ལམ་ཕར་ཀ་དང་ཚུར་ཀའི་ཚོང་
གྱ མཚོ་སྔོན་པོའི་འབྲོག་ཕྱོགས་ཀྱི་བུད་མེད་ཚོས་འབྲུ་མོ་འཇོ་དུས་ངག་ནས་འགུག་པའི་དབྱངས་ན་
སྙན་ཞིང་འཇེབས་པ་ཞིག་
204 -



རང་གཤིས་གདུང་འབོད།
ཁང་དང་ཟ་ཁང་དག་གི་བདག་པོ་ཚོས། ཚམ་ཚོམ་མེད་པར་ཕྱགས་མ་གཡུག་གིན་
སྒོ་འགྲམ་དང་དྲ་ཐེམ་གྱི་དཀར་སོབ་སོབ་ཀྱི་ཁ་བ་དག་ཕྱགས་སོང་ཚེ། ངའི་སྣང་
ངོར་ཁོ་ཚོས་ངའི་ཨ་མའི་སྐྲ་དཀར་གད་སྙིགས་དང་ལྷན་དུ་རྒྱ་ལམ་དུ་ཕྱགས་སོང་བ་
དང་འདྲ། རླངས་འཁོར་ཆེ་མ་ཆུང་གསུམ་དང་ལམ་འགྲོ་བ་བརྒྱ་ཤོག་སྟོང་ཕྲག་
གིས་དྭངས་གཙང་གི་ཁ་བ་ལམ་ངོས་སུ་བཅར་བཅར་ལེབ་ལེབ་ཏུ་གཅུར་ཏེ་ར་རི་
རྫོབ་རྫོབ་ཏུ་གཏོང་དུས། ངའི་སྣང་ངོར་ཁོ་ཚོས་བསམ་བཞིན་དུ་ངའི་ཨ་མའི་ནུ་ཞོ་
རྐང་འོག་ཏུ་བརྫིས་ཏེ་ང་ལ་སྙད་རྐོ་བ་དང་འདྲ།་
ཁ་བ་ཡ་ཁ་བ། སྐབས་འདིར། ངའི་སྣ་བུག་དང་གདོང་བའི་ཕྲུམ་རུས་ལ་
སྐྱུར་གཟེར་ཡང་ཡང་ལངས་བཞིན་ཡོད་པ་སུ་ཡིས་ཤེས། ངའི་བྲང་ཁོག་དང་སེམས་
པའི་གཏིང་ལ་ན་ཟུག་བཟོད་མེད་སྐྱེ་བཞིན་ཡོད་པ་ཡང་སུས་ཡིས་རྟོགས།
མེ -
ང་ཚོ་ཡར་ཡར་འགྲོ་དུས། ཁ་བ་མར་མར་བབས་མྱོང༌། །
ང་ཚོ་མར་མར་འགྲོ་དུས། ཁ་བ་འབབ་རྒྱུ་ཡོད་དམ།
2005. 12. 30ཉིན་གཏེར་ལེན་ཁ་ནས།
་་
: | ས་
་
་་་
- 205 -



ཀྲུང་གོ་ཡང་མི་རིགས་མང་བའི་རྒྱལ་ཁབ་ཅིག་ཡིན་པ་མ་བརྗེད།
(བསྒྱུར་རྩོམ་ཁག་གཅིག)
ཀྲུང་གོ་ཡང་མི་རིགས་མང་བའི་རྒྱལ་ཁབ་ཅིག་ཡིན་པ་མ་བརྗེད།
[ང་ཚོས་རྒྱུན་པར་ཀྲུང་གོ་ནི་མ་གཞི་ནས་མི་རིགས་མང་བའི་རྒྱལ་ཁབ་ཅིག་
ཡིན་པ་བརྗེད་ཀྱིན་ཡོད་པ་རེད། ནམ་རྒྱུན་མི་རིགས་གྲངས་ཉུང་ལྔ་བཅུ་ང་ལྔ་བོ་ནི།
དེ་ཚོ་རེ་རེའི་གྱོན་པ་དང་གླུ་གར། བཟའ་བཏུང་ཙམ་གྱིས་གྲུབ་པའི “མཛེས་ལྗོངས”
རིགས་ཤིག་ཡིན་པར་འདོད་ཀྱིན་ཡོད་པ་རེད]
གལ་སྲིད་ཨ་རིའི་སྲིད་འཛིན་གྱིས། ཨེ་མེས་ཧྲི་པ( Mr K #A)mཚོས་དེ་
© ཨེ་མེས་ཧྲི་པ།(Amish) ལོ་རྒྱུས་སྟེང་བྱང་ཨ་མེ་རི་ཁར་སྤོར་སྡོད་བྱས་པའི་འཇར་མན་པ་དང་སེའུ་
ཙེར་པ་ཡི་ཕྱི་རབས་མི་རྒྱུད། ཨ་མེ་རི་ཁ་ནས་ཁོ་ཚོ་གཙོ་བོ་ཕེན་སེ་བེ་ནེ་ཡ་མངའ་སྡེའི(Pennsylvania)ལན་ཁ་
སི་ཁྲ(Lnacastev)རྫོང་དུ་འདུས་སྡོད་བྱས་ཡོད་པ་རེད། ཆོས་ལུགས་ཀྱི་ལྟ་བའི་རྐྱེན་པས་ཁོ་ཚོ་ཚན་རིག་ལག་
རྩལ་དང་སྤྱི་ཚོགས་ཤེས་རིག་དར་རྒྱས་ཆེས་ཆེར་ཡོད་པའི་རྒྱལ་ཁབ་ཏུ་ཡོད་རུང་། འཕྲུལ་ཆས་དང་གློག་རྫས་
གསར་པའི་རིགས་བཀོལ་ རྒྱུ་དེ་རིང་བར་དང་ལེན་བྱས་མེད་ལ། ད་དུང་འདོད་ཆུང་ཆོག་ཤེས་དང་ཁེངས་
སྐྱངས་བབ་ཆགས་ངང་མི་ལོ་ལྔ་བརྒྱའི་ཡར་སྔོན་གྱི་འཚོ་བ་སྐྱེལ་གྱིན་ཡོད་པ་རེད། ཡིན་ན་ཡང་ཁོ་ཚོའི་སེམས་
ཁམས་ནི་དེ་ལྟར་བག་ལྷོད་དང་སྤྲོ་སྣང་གིས་ཁེངས་ཡོད་ལ། ཁོ་ཚོའི་འཚོ་བ་ནི་དེ་ལྟར་ཞི་འཇགས་དང་གུ་
ཡངས་ན་གནས་ཡོད་པ་ཞིག་རེད། ཡང་གཅིག་བཤད་ན། ཁོ་ཚོས་འདི་ལྟའི་རང་གི་འདོད་མོས་ལྟར་ཐུན་མིན་
གྱི་འཚོ་བ་རྒྱུན་འཁྱོངས་བྱེད་ཐུབ་པའི་རྒྱུ་མཚན་ནི། ཁོ་ཚོའི་འགྱུར་བ་མེད་པའི་ཆོས་ལུགས་དད་སེམས་ཕུད་ད་
དུང་རྒྱུ་རྐྱེན་གཙོ་བོ་གཞན་ཞིག་ཡོད་པ་རེད། དེ་ནི་ས་དེ་གའི་རིམ་པ་སོ་སོའི་སྲིད་གཞུང་གི་དཀྱེལ་ཡངས་པའི་
ཆབ་སྲིད་བློ་ཁོག་དང་སྣ་མང་རིག་གནས་ལ་བརྩི་འཇོག་བྱེད་པའི་མཐོང་རྒྱུ་དེ་རེད།
206 -



རང་གཤིས་གདུང་འབོད།
རིང་ད་དུང་ཨུ་ཚུགས་སྒོས་གདོད་མའི་ཚོ་ཁག་གི་འཚོ་བ་སྐྱེལ་སྟངས་རྒྱུན་འཁྱོངས་
བྱེད་པ་དེ་ཁོས་ཧ་ཅང་གོ་དཀའ་བ་ཞིག་རེད་ཅེས་སྤྱི་སྒྲོག་བྱེད་པ་ཡིན་ན། ཁྱོད་ཀྱིས་
འོལ་ཚོད་ཅིག་བྱོས་དང་། དེར་མཐུད་ནས་གནས་ཚུལ་ག་འདྲ་ཞིག་འབྱུང་སྲིད་རྒྱུ་
རེད། གལ་སྲིད་བྷང་ག་ལའི་ཤེས་ལྡན་པ་ཞིག་གིས་ཚགས་པར་དང་དུས་དེབ་ལས།
དབྱི་སི་ལན་རྙིང་ཞེན་བླུན་རྨོངས་ཡིན་ཚུལ་སྤྲོས་བཤད་བྱེད་པ་ཡིན་ན། ཁྱོད་ཀྱིས་
འོལ་ཚོད་ཅིག་བྱོས་དང་། དེར་མཐུད་ནས་གནས་ཚུལ་ག་འདྲ་ཞིག་འབྱུང་སྲིད་རྒྱུ་
རེད། གལ་སྲིད་ཧྥིན་ལན་གྱི་དྲ་དམངས་ཤིག་གིས་གླེང་སྟེགས་བརྒྱུད་འཛེམ་དོགས་
མེད་པར་ཡེས་ཉུའུ་བྲི་པ(n #g Ajaཚོས་རང་གི་རྔོན་ལས་ཀྱི་སྲོལ་རྒྱུན་བསྐྱུར་ཏེ་
དེང་རབས་དཔལ་ཡོན་གྱི་བྱབས་ཁྲུས་དང་དུ་ལེན་དགོས་ཚུལ་འབོད་སྐུལ་གཏོང་བ་
ཡིན་ན། ཡང་ཁྱོད་ཀྱིས་འོལ་ཚོད་ཅིག་བྱོས་དང་། དེར་མཐུད་ནས་གནས་ཚུལ་ག་
འདྲ་ཞིག་འབྱུང་སྲིད་རྒྱུ་རེད། གོ་རྒྱུ་ཅན་ཞིག་ལ། བློ་ཡུལ་ལས་འདས་པའི་དོན་
འདི་ཚང་མ། དོན་དངོས་ཐོག་སྔོན་མ་ཞིག་ནས་བཟུང་ཐ་དད་པའི་ཚུགས་ཀ་དང་
ཐ་དད་པའི་རྣམ་པའི་ངང་ནས་ཀྲུང་གོའི་ས་གཞིའི་སྟེང་བྱུང་དང་འབྱུང་བཞིན་ཡོད་
པ་རེད། འོན་ཀྱང་ང་ཚོར་བལྟས་ན་དོན་དག་ཅི་ཡང་བྱུང་མེད་པ་ཞིག་དང་འདྲ་བ་
V ) ཡེས་ཧུའུ་ཤྲི་པ། （Inuit）ལོ་ངོ་བཞི་སྟོང་ལྷག་གི་ལོ་རྒྱུས་ཡོད་པའི་བྱང་སྣེ་གླིང་གི་གཉུག་གནས་
སྡོད་དམངས། མིང་གཞན་ལ་ཨེ་སི་ཁེས་མོ་པ(Eskimrs)ཡང་ཟེར། གཞན་དུ་ན། མི་ཡུལ་གྱི་གྲང་དམྱལ་ལྟ་
བུའི་ནམ་ཟླ་དང་ཁོར་ཡུག་དེ་ལྟ་བུ་ཞིག་ནས་དེ་རིང་བར་འཚོས་ཏེ་འོང་ཐུབ་པ་ཁོ་ནས་ཀྱང་ཡེས་ཉུའུ་ཤྲི་པས་མི་
ཡུལ་ལ་ངོ་མཚར་གཞལ་དུ་མེད་པའི་མིའི་རིགས་ཀྱི་ཚེ་སྲོག་ལོ་རྒྱུས་ཤིག་བསྐྲུན་ཡོད་པ་རེད། ཉེ་བའི་གཞི་རྒྱུ (6
B)ཞིབ་འཇུག་བྱས་པ་ལས་འགྲེལ་སྦྱོར་བྱས་པ་ལྟར་ན་ཡེས་འུ་བྲི་པར་བོད་ཀྱི་ཁྲག་རྒྱུན་ཡོད་ཚུལ་ཡང་བཤད་
རྒྱུ་འདུག
- 207 -



ཀྲུང་གོ་ཡང་མི་རིགས་མང་བའི་རྒྱལ་ཁབ་ཅིག་ཡིན་པ་མ་བརྗེད།
མ་གཏོགས།
རྒྱབ་ཀྱི་
ག ནད་
མར་ཐིན་ལུ་སིར་ཁེན་སྐུ་གྲོངས་ནས་མི་ལོ་བཞི་བཅུ་འདས་སོང༌། ཨ་མེ་རི་
ཁའི་དམངས་དབང་ལས་འགུལ(རྨ E &#R& #)དེ་ཡང་མི་ལོ་ལྔ་བཅུའི་ཡར་
སྔོན་གྱི་འདས་དོན་ཞིག་རེད། ཡིན་ན་ཡང་རི་སྒུལ་མཚོ་སྐྱོམ་ལྟ་བུའི་ལས་འགུལ་
རླབས་པོ་ཆེ་དེའི་ཁྲོད་ཀྱི་སྐད་ཆ་ཚིག་རྐང་གཅིག་ངས་ཡུན་རིང་བོར་བརྗེད་ཐབས་མི་
འདུག་སྟེ། དེ་ནི“དཀར་པོ་ཡང་ཁ་དོག་ཅིག་ཡིན” ཅེས་པའི་འབོད་ཚིག་དེ་རེད།
སྐད་ཆ་འདིའི་གདོང་གཏོད་ས་ནི། འཛམ་གླིང་རིལ་མོ་འདི་དུམ་བུ་གཉིས་ སུ་
བགོས་པའི་ཆ་གཅིག་གཙོ་རྒྱུགས་མི་རིགས་ཏེ་མི་དཀར་ཡིན་པར་འདོད་ལ། ཆུ་
གཞན་དེ་ནི་ཤ་མདོག་གཞན་པ་ཅན་གྱི་རིགས་རྒྱུད་ཡོད་དོ་ཅོག་སྟབས་བདེའི་ངང་
གཅིག་ཏུ་བསྡུས་པའི་“མདོག་ལྡན་མི་རྒྱུད”ཡིན་པར་འདོད་པའི་སྐབས་དེའི་མི་
དཀར་གྱི་རིགས་རྒྱུད་ལྟ་བ་རྩིང་ངེ་བ་དེ་རེད། འདིར་བལྟས་ཏེ་ཡོང་ན་དཀར་པོ་ནི་
ཁ་དོག་ཅིག་མིན་པ་དང་འདྲ་ལ། དེ་བཞིན་མི་དཀར་ཡང་མིའི་ཤ་མདོག་པགས་
མ མར་ཐིན་ལུ་སིར་ཁེན། (Martin Luther King, gT • % @# - རྨི , 1929 - 1968) ཨ་
རིའི་སྐད་གྲགས་ཅན་གྱི་མི་ནག་དམངས་དབང་ལས་འགུལ་གྱི་གཙོ་འཛིན། 1955ལོར་པོ་སི་ཁྲོན(stom)
སློབ་གླིང་གི་ལྷ་རིག་པའི་འབུམ་རམས་པའི་ཐོབ་ཐང་བླངས། མི་ནག་གི་འགྲོ་མིའི་རང་དབང་བརྩོན་ལེན་གྱི་
ཕྱིར། 1963ལོའི་ཟླ8པའི་ཚེས28ཉིན་མི་ནག་ཁྲི20རྩ་འཛུགས་བྱས་ཏེ་རྒྱལ་ས་ཝ་ཧྲིང་ཐོན་དུ་རྔམ་སྟོན་ཁྲོམ་
སྐོར་བྱས། ཁོང་གི་སྐད་གྲགས་ཅན་གྱི་གཏམ་བཤད《ང་ལ་རྨི་ལམ་ཞིག་ཡོད》(《4g# ཡིད4)》)ཅེས་པ་
དེ་ཡང་དེ་དུས་གསུངས་པ་རེད། 1964ལོར་ཁོང་ལ་ནོ་པེལ་ཞི་བདེའི་རྟགས་མ་ཐོབ། 1968ལོར་ལྐོག་གསོད་
ཐེབས། ལོ་དེར་ཏན་ཏན་དགུང་ལོ39ཟིན་ཙམ་རེད།
1:| 2 ཨ་མེ་རི་ཁའི་དམངས་དབང་ལས་འགུལ། འཛམ་གླིང་འཁྲུག་ཆེན་གཉིས་པའི་རྗེས་སུ། མར་ཟིན་
ལུ་སིར་ཁེན་གྱིས་སྣེ་ཁྲིད་པའི་རིགས་རྒྱུད་ཕྱི་གཅོད་དང་དམའ་འབེབ་ལ་ངོ་རྒོལ་དང་། དམངས་གཙོའི་དབང་
ཆ་བརྩོན་ལེན་བྱེད་པའི་མི་ནག་གི་སྐད་གྲགས་ཅན་གྱི་ལས་འགུལ་ཞིག
208 -



པ་དང་གཤིས་གདུང་འབོད།
མདངས་གང་ཡང་མེད་པའི་བར་གནས་མི་རྒྱུད་ཅིག་ཡིན་པ་དང་ཡང་འདྲའོ།། དེ་
བས་ན་དཀར་པོ་ཡང་ཁ་དོག་ཅིག་ཡིན”ཞེས་པའི་སྐད་ཆ་འདི་པ་ཚང་མར་དོན་དུ་
མི་དཀར་རང་ཡང་དམིགས་བསལ་རང་བཞིན་ལྡན་པའི་རིགས་རྒྱུད་ཅིག་ཡིན་པར་
གསལ་འདེབས་བྱས་ཡོད་པ་རེད། དེ་ལྟར་མི་དཀར་གྱིས་ཨ་མེ་རི་ཁའི་མི་གྲངས་
བསྡུར་ཚད་ལས་མང་ཉུང་ག་འདྲ་ཞིག་ཟིན་ཡོད་པ་དང་། མི་དཀར་གྱིས་གཙོ་
རྒྱུགས་འདུ་ཤེས་རིན་ཐང་ཇི་ལྟར་དབྱེ་དགར་བྱེད་ན་ཡང༌། མཐར་གཏུགས་ན་ཁོ་
ཚོ་ཡང་གཏན་དུ་ནས་རིགས་རྒྱུད་ཚོ་ཁག་ཙམ་ལས་གཞན་ཞིག་ཏུ་འདའ་ཐུབ་པ་མ་
རེད། རྒྱལ་ཁོངས་ཨ་རི་ཡིན་པའི་ཨ་ཧྥེ་རི་ཁའི་ཕྱི་རབས་པ་དག་གི་སྐད་ཆའི་ངག་
གདངས་དང་བསྡུར་ཏེ་བཤད་ན་ཡང་། མི་དཀར་གྱི་སྨྲ་བརྗོད་ཁྱད་གཤིས་ཀྱང་
སྐད་བརྡའི་ཚད་གཞི་འཛིན་ས་ཞིག་མིན་ལ། དེ་ནི་རིགས་རྒྱུད་ཚོ་ཁག་བྱེ་བྲག་པ་
ཞིག་གི་གོ་བརྡ་སྤྲོད་སྟངས་ཙམ་རེད།
རྒྱལ་ཡོངས་“ཚོགས་ཆེན་གཉིས”ཀྱི་སྐབས་སུ། ང་ཚོས་རྒྱུན་པར་མི་རིགས་
གྲངས་ཉུང་གི་འཐུས་མིས་མི་རིགས་ཀྱི་ལྭ་བ”གྱོན་ཡོད་པ་མཐོང་ཐུབ། འོ་ན་རྒྱ་
ནག་གི་འཐུས་མིས་ཅིའི་ཕྱིར་“རྒྱ་ནག་གི་ལྭ་བ”མི་གྱོན་པ་རེད། ལུ་བ་དང་གླུ་གར་
འཁྲབ་སྟོན་ཕུད། རྒྱ་ནག་པ་མང་ཆེ་བར་མཚོན་ན་མི་རིགས་གྲངས་ཉུང་ཞེས་པར་
ཡང་སྙིང་གོ་དོན་ག་འདྲ་ཞིག་ཡོད་པ་རེད། ་་༩་པ་ལ་ཏིན་
འདས་པའི་དུས་ཤིག་ན། མི་གང་མང་ཞིག་གིས་དུས་རབས་ཉེར་གཅིག་
པར་ཐོན་འོང་དུས། མི་རིགས་རིང་ལུགས(., 24)དང་ཚོ་ཁག་ཆབ་སྲིད(*
#Fak%)སོགས་རང་ཤུགས་ཀྱིས་ཡལ་འགྲོ་བར་སྔོན་དཔག་ལུང་བརྡ་གནང་ཡོད་པ་
— 209 -



ཀྲུང་གོ་ཡང་མི་རིགས་མང་བའི་རྒྱལ་ཁབ་ཅིག་ཡིན་པ་མ་བརྗེད།
རེད། འོན་ཀྱང་ང་ཚོས་དེ་རིང་མིག་རྒྱང་འཛམ་བུ་གླིང་དུ་གློད་ན། ཚོ་ཁག་ཆབ་
སྲིད་དེ་ཅུང་ཞིག་ལྷོད་དུ་འགྲོ་བའི་རྣམ་པ་ཙམ་ཡང་མཐོང་མི་ཐུབ་པ་མ་ཟད། དེ་
ལས་ལྡོག་སྟེ་ཚབས་ཇེ་ཆེ་ནས་ཇེ་ཆེ་རུ་འགྲོ་བཞིན་ཡོད་པ་རེད། དོན་དུ་ཚོ་ཁག་བར་
གྱི་གནད་དོན་དེ་ཇི་ལྟར་ཐག་གཅོད་བྱེད་དགོས་སམ། ཕྱིར་མིག་ཅིག་བལྟས་ན།
ཨ་མེ་རི་ཁའི་དམངས་དབང་ལས་འགུལ་གྱི་ཆེས་ཆེ་བའི་བྱས་རྗེས་གཅིག་ནི། དེས་
ཨ་མེ་རི་ཁ་“བཞུ་སྦྱང་གི་མེ་ཐབ་ཆེན་པོ”(A#* +)ཞིག་ནས་རིམ་གྱིས་ཚོན་
མདངས་རྣམ་པར་བཀྲག་པའི“ལྡེར་རིས་གྱོ་ཤན་མ”([ ཚཙི ཏི )ཞིག་ཏུ་བསྒྱུར་བ་སྟེ།
རིགས་རིས་ཐ་དད་པའི་ཚོ་ཁག་རེ་རེ་མི་དཀར་གཙོ་བྱས་པའི་གཙོ་རྒྱུགས་སྤྱི་ཚོགས་
ཁྲོད་དུ་འདྲེས་སུ་བཅུག་པ་ནས་འགོ་བརྩམས་ཏེ། རིམ་བཞིན་ཚོ་ཁག་བར་གྱི་འདྲ་
མཉམ་ལྷན་གནས་གཙིགས་ཆེན་དུ་འཛིན་པར་ཁ་ཕྱོགས་སོང་བ་དེ་རེད། འདི་ལྟའི་
ལོ་རྒྱུས་རྒྱབ་ལྗོངས་འོག ཉེ་བའི་ལོ་ངོ་སུམ་ཅུའི་རིང་གི་ཐལ་གཙུབ་རྡུལ་དཀྲིག་གི
“སྣ་མང་རིག་གནས་རིང་ལུགས”($ རྨི & རྗེ )ཞེས་པ་དེ་ཡང་གཟུགས་སུ་
གྲུབ་སྟེ་ཕྱིར་མངོན་བྱས་ཡོང་བ་རེད། དེ
དེ་ཡང་དོན་དངོས་ཀྱི་སྣ་མང་རིག་གནས་རིང་ལུགས་ཀྱི་ལམ་ཕྱོགས་མཐའ་
འཁྱོངས་བྱས་ཡོད་པའི་རྒྱལ་ཁབ་ཅིག་ལ་ཕལ་ཆེར་ཁ་ན་ཏ་ལས་ལྷག་པ་ཞིག་ཡོད་རྒྱུ་
མ་རེད། ཁ་ན་ཏ་དང་སེམས་བསམ་པའི་གཏིང་ནས་མཁར་ཁ་ ཤར་དང་གུར་ཁ་
ཆེ་བ་འགས་གཏོར་
- 210 -



རང་གཤིས་གདུང་འབོད།
ནུབ་ཏུ་དབྱེ་འདོད་ཡོད་པའི་ཁུ་པེ་ཁི(# % $)མངའ་སྡེ་ལ་ཕྱི་བཤོལ་བྱེད་ཆེད།
ཁ་ན་ཏ་རྒྱལ་ཕྲན་མཉམ་འབྲེལ་སྲིད་གཞུང་གིས་ཁུ་པེ་ཁིའི་སྐད་དེ་ཧྥ་རན་སིའི་སྐད་
དེ་གཞུང་བཀོལ་སྐད་བརྡ་རུ་བཀོད་པ་ཙམ་དུ་མ་ཟད། ད་དུང་ཁུ་པེ་ཁི་མངའ་སྡེ་
ཕུད་གཞན་པའི་དབྱིན་སྐད་སྨྲ་བའི་མངའ་སྡེ་དག་གིས་ཀྱང་སློབ་འབྲིང་སློབ་གསོའི་
ཁྲོད་ཧྥ་སྐད་ཁྲིད་དགོས་པའི་རེ་བ་བཏོན་པ་རེད། དེ་ལྟར་ཁ་ན་ཏའི་སྣ་མང་རིག་
གནས་རིང་ལུགས་དེ་ལག་ལེན་གྱི་ཁྲོད་ནས་དཀའ་ངལ་མི་ཉུང་བ་ཞིག་དང་འཕྲད་
ཡོད་ན་ཡང་། སྐབས་དེར་ཁུ་པེ་ཁི་རང་བཙན་སྒེར་ཚུགས་བྱེད་པར་བློ་མོས་ཡོད་
མཁན་མངོན་གསལ་ཇེ་ཉུང་དུ་སོང་བ་རེད། འདིས་ང་ཚོར་བློ་འབྱེད་ཅིག་བྱས་
ཡོད་པ་ནི། གཙོ་རྒྱུགས་ཚོ་ཁག་ལ་ཁོ་ཚོ་རང་ཉིད་ཀྱང་ཚོ་ཁག་ཅིག་ཡིན་པ་མཐོང་དུ་
འཇུག་དགོས་པ་དེ་རེད། ང་ཚོས་ཀྱང་མི་རིགས་གྲངས་ཉུང་མ་གཏོགས་ཐུན་མིན་
གྱི་སྤྱི་ཚོགས་ཁྱད་གཤིས་དང་འཚོ་བ་རོལ་སྟངས་མེད་པ་ཞིག་རེད་མ་འདོད། མི་
རིགས་གྲངས་ཉུང་ལ་ལྟོས་ཏེ་བརྗོད་ན། གཙོ་རྒྱུགས་ཚོ་ཁག་གི་སྤྱི་ཚོགས་ཁྱད་
གཤིས་དང་འཚོ་བ་རོལ་སྟངས་ཀྱང་ཐུན་མོང་མ་ཡིན་པ་ཞིག་ཡིན་པ་ལས། མདོག་
མེད་བྲོ་མེད་ཀྱི་ཚད་གཞི་སྤྱི་མཚན་པ་ཞིག་ག་ལ་ཡིན། ཚོ ་ བ་གལ།
དྲང་མོར་བརྗོད་ན། ང་ཚོས་རྒྱུན་པར་ཀྲུང་གོ་ནི་མ་གཞི་ནས་མི་རིགས་མང་
གུ ཁུ་པེ་ཁི།(Quebee） ཁ་ན་ཏའི་ས་རྒྱ་ཆེས་ཆེ་བའི་མངའ་སྡེ། མི་གྲངས་ མང་ཤས་ལོ་རྒྱུས་ སྟེང་
གནས་འདིར་ཡུལ་སྤོར་བྱས་པའི་ཧྥ་རན་སི་པའི་ཕྱི་རབས་པ་རེད། བྱང་ཨ་མེ་རི་ཁའི་ཧྥ་རན་སིའི་རིག་གནས་
ལྟེགནས་ཀྱང་གནས་འདི་རེད། ཁ་ན་ཏ་སྲིད་གཞུང་གིས་ཁུ་པེ་ཁི་ལ་དམིགས་བསལ་གྱི་སྲིད་ཇུས་ཡག་པོ་ཅི་
ཙམ་བྱུང་རུང་ཕན་མ་ཐོགས་པས། 2006ལོར་ཁུ་པེ་ཁེ་མངའ་སྡེ་ཁ་ན་ཏ་རྒྱལ་ཁབ་ལ་གཏོགས་པའི་རང་བཙན་
རྒྱལ་ཁབ་ཆུང་ཆུང་ཞིག་ཏུ་ཁས་ལེན་བྱས་ཡོད་པ་རེད།
ཀ 211 -



ཀྲུང་གོ་ཡང་མི་རིགས་མང་བའི་རྒྱལ་ཁབ་ཅིག་ཡིན་པ་མ་བརྗེད།
བའི་རྒྱལ་ཁབ་ཅིག་ཡིན་པ་བརྗེད་ཀྱིན་ཡོད་པ་རེད། ནམ་རྒྱུན་མི་རིགས་གྲངས་
ཉུང་ལྔ་བཅུ་ང་ལྔ་བོ་ནི། དེ་ཚོའི་གྱོན་པ་དང་གླུ་གར། བཟའ་བཏུང་ཙམ་གྱིས་གྲུབ་
པའི“མཛེས་ལྗོངས” རིགས་ཤིག་ཡིན་པར་འདོད་ཀྱིན་ཡོད་པ་རེད། དཔེར་ན།
ད་ལོ་ནི་བོད་ལུགས་སམ་ཁ་ཆེའི་ལུགས་ཀྱི་ལོ་གྲངས་ག་ཙམ་ཞིག་ལ་བསླེབས་ཡོད་
པའི་ཐད་ལ་རྒྱ་ནག་པ་སུ་ཞིག་གིས་དོ་སྣང་བྱེད་སྲིད། ཡང་མི་རིགས་གྲངས་ཉུང་རེ་
རེའི་སློབ་འབྲིང་སློབ་མ་ཡོངས་ནས“སྤྱི་སྐད”(“སྤྱི་སྐད”ཅེས་པའི་བརྗོད་སྟངས་བར་མ་
འདིས། ཤེས་མེད་ཚོར་མེད་ངང་དོན་དངོས་དེ་ནི་དེང་རབས་རྒྱ་ནག་སྐད་ཡིན་པ་བརྗེད་དུ་
འཇུག་པ་རེད)ཀྱི་ལམ་ནས་རྒྱའི་ཐང་སུང་ཡོན་མིང་ཆིང་སོགས་ཀྱི་རྒྱལ་རབས་གདུང་
རྒྱུད་ལོ་རྒྱུས་བློར་བྱང་དུ་བཅུག་སྟེ་ཡོད་དུས། ཐུ་བྷོད་རྒྱལ་པོའི་རྒྱལ་ཁབ་ཀྱི་ལོ་རྒྱུས་
ལ་སློབ་སྦྱོང་དང་རྒྱུས་ལོན་བྱས་ཡོད་པའི་རྒྱ་ནག་པ་ཅི་ཙམ་ཡོད་སྲིད།
མི་རིགས་སྲིད་ཇུས་ཟེར་བ་དེ་ནི། ཁ་ཕྱོགས་ཆིག་རྐྱང་སྒོས་མི་རིགས་གྲངས་
ཉུང་ལ་ཕར་བསླབ་བྱ་སློབ་གསོ་གཏོང་བ་ཁོ་ན་ཙམ་མིན་ལ། མི་རིགས་གྲངས་ཉུང་
ལ་དམིགས་བསལ་གྱི་རོགས་སྐྱོར་མང་ཙམ་བྱེད་པ་ཁོ་ན་ཙམ་ཡང་མ་རེད། བདག་
གིས་བལྟས་ན་གཙོ་བོ་ནི་མི་འབོར་མང་ཤས་ཟིན་ཡོད་པའི་རྒྱ་ནག་པ་ཡང་མི་རིགས་
ཤིག་ཏུ་བརྩིས་ཏེ། མི་རིགས་གྲངས་ཉུང་གཞན་པ་དག་དང་ལྷན་དུ་ཚང་མས་ཕན་
ཚུན་བར་རྒྱུས་ལོན་དང་ཕན་ཚུན་བར་བརྩི་འཇོག་བྱེད་དགོས་པ་དེ་རེད། ང་རང་
ཉིད་རྒྱ་ནག་པ་ཞིག་ཡིན་པའི་ཆ་ནས་བརྗོད་ན། སྣ་མང་རིག་གནས་རིང་ལུགས་
ཀྱིས་བདག་གི་སེམས་གཏིང་དུ་གོ་རྟོགས་ཤིག་སྦྱིན་པ་ནི། ཏན་ཏན་སྔར་བས་ཀྱང་
ཁེངས་སྐྱུངས་དགོས་རང་སྐྱོན་སྔོག་སེལ་བྱེད་པ། སྔར་བས་ཀྱང་བློ་རྒྱ་ཆེ་རུ་བསྐྱེད་
- 212 -



རང་གཤིས་གདུང་འབོད།
དེ་སློབ་སྦྱོང་བྱེད་པ། ད་དུང་ཚོ་ཁག་གམ་རིགས་རྒྱུད་གཞན་པའི་རིག་གནས་ཀྱང་
རང་གིས་རྒྱུན་འཛིན་བྱེད་དགོས་པའི་ཤུལ་བཞག་རྩ་ཆེན་དུ་བརྩི་དགོས་པ་དེ་ག་རང་
ཡིན་ཡང་སྲིད། ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ནི་རྒྱ་ནག་པ་གཅིག་པོར་
གཏོགས་པ་ཞིག་མ་རེད། ང་ཚོའི་མཐུན་སྒྲིལ་གྱི་རྨང་གཞི་ནི། སྤྱི་དམངས་ཐོབ་
ཐང་རིགས་རྒྱུད་ཀྱི་ཉེ་འབྲེལ་ལས་མཐོ་དགོས་པ་དེ་རེད།
གསལ་བཤད།
རྩོམ་ཡིག་འདི་ནི་རྒྱ་བྱ་འཁོར་སྐར་བརྙན་འཕྲིན་གྱི་མདོ་འཛིན་པ་ལིའང་ཝུན་ཏའོ( 3
at)ཡིས། རྒྱ་ནག་གི“འདི་ལས། ཀྲུང་གོ་བཀླག་སྟེ་ཤེས་འོང”（“ it , 4# ## » n")
ཞེས་པར་འབོད་པའི་སྣ་འཛོམས་ཚགས་པར《ལྷོ་ཕྱོགས་གཟའ་མཇུག་ཚགས་པར》(《%1 ཏེ་
*》)གྱི། 2008ལོའི་ཟླ4པའི་ཚེས10ཉིན་གྱི་པར་ངོས་སུམ་ཅུ་པ“རང་དབང་གླེང་བརྗོད”ལེ་
ཚན་དུ་སྤེལ་པའི《8 J#l ཚེ, 7 # # # $ , & ཙྪ》ཞེས་པའི་དཔྱད་བརྗོད་དེ་བསྒྱུར་
པ་ཡིན། ༧༢་་༢་༩ད། ཁ་བ་ཚེ་ལས་དོན་ དེ་
ཀ །ན་བ་ཚོས་ཀུན་གྱི་འཚོ་བ་ལ། ། འོ་འུ་ འམ་གྱི་
ལ་དp ན་གp : བ བ ན 1:/pན །
ཚོ་ཚོ་པོ ཀ0221 བྱེ་བ་ས་ཀྱི་ནད་པ་ཁའི་གླུ་དང་། སྐད་
པར)མ་འོ། ཀྱིས་ ཆེད ལག་པའི་ བྱ་ བཟང་
ਸੀ ਉਸ ਦੀ ਸਦਾ ਜੋ ਨ ਨ ਰ ਣ ਨ ਸਰਦਾਰ ਸਰੋਂ ਦਾ
འཛིན་རྒྱུ་དང་ག་ པ་ བཀོད་དེ་ པད་ཆ་ཡང་དེའི་ ་པ ་
དཔའ་ཚོང་པོའི་ལྟ་། ཉི་འཚོ་བས་ཀྱང་ཡ་ཊ། གབ་མིང་
ཀ་ལོ་༡༡ ཀ་བྱ་རྒྱུ་ལས་བོད་ཀྱི་སྐྱོན་གང་དུ་བརྒྱུས་ པ ་
- 213 -



རང་གཤིས་གདུང་འབོད།
མཇུག་བྱང་།
དག་པ་ བ་
དེབ་ཆུང་འདིར་བདག་གིས2005ནས 2006ལོའི་བར་བྲིས་པའི་རྩོམ་ཡིག་
འགའ་ཞིག་བཀོད་ཡོད། འདི་ཁྱེད་ཀློག་པ་པོའི་བསམ་བློའི་ཡི་གར་ཅིས་ཀྱང་འབབ་
ཐུབ་པའི་གདེང་ཚོད་བདག་ལ་མི་འདུག ཉིན་མཚན་ཁྲི་ཕྲག་གི་རིང་ལ་གསང་བ་
སེམས་ཀྱི་རྩ་ལམ་རེ་རེ་དཀའ་ཚེགས་ཀྱིས་ཉུལ་གྱིན་མེས་པོའི་ཞལ་རླངས་མ་ཡལ་བའི་
ཡི་གེ་ཁ་ཤས་ཚེ་སྲོག་གི་དྲོད་ཀྱིས་ལྕིབས་ཏེ་འོངས་པའི་བདེ་སྣང་དེ་སུ་ཞིག་གིས་རྟོགས་
ནུས། |
“ངས་སྙམ་མེད་དུ་ཡིད་ཐང་ཆད་པའི་སྙན་གླུ་ཞིག་བྲིས༼དེ་ནི་ཏན་ཏན་ནམ་
ཚོད་འཛིན་པའི་བྱ་ཕོ་ཞིག༼རྩྭ་སྤྱིལ་གྱི་ཀླད་དུ་འབབ་སྡོད་བྱས་ཏེ༼གྲེ་བ་གསང་ནས་གླུ་
སྐད་སྒྲོག་གིན༼མ་མཐའ་ཡང་ངའི་ཁྱིམ་མཚེས་གཉིད་ལས་སློང་བ་རྟོག་བཟོ་བྱེད་པ་
ཡིན” མི་ཚེའི་དགའ་སྡུག་དཔེ་ཀློག་དང་རྩོམ་འབྲི་ལ་བཅོལ་མཁན་ཞིག་ཡིན་ཚེ་སོ་
རེའུ་ཡི་སྙན་ཚིག་སྟབས་བདེ་བོ་འདི་ལ་གདུང་སེམས་མཉམ་དུ་སྐྱེ་འོང་བ་ཞིག་རེད།
དཔོན་ཐོབ་དང་དངུལ་ལོར་མི་ཚེའི་དམིགས་ཚད་མཐོ་ཤོས་སུ་འཛིན་པའི་སྤྱི་ཚོགས་
ཤིག་ལ་ལྟོས་ཏེ་བརྗོད་ན། དཔེ་ཆ་པ་ཞིག་གི་སྐད་སྒྲ་ནི་ཇི་འདྲའི་ཉམ་ཆུང་ལ་ཇི་
འདྲའི་རྒྱང་ཐག་རིང་བ་ཞིག་རེད་ཨང་། འོན་ཏེ་བབ་ཆགས་པའི་འཚོ་བའི་ཁོང་
གསེང་ནས་དྲང་བདེན་དང་གནས་ལུགས་ཀྱི་དྲོད་དང་འོད་ལ་རེག་ཐེངས་རེ་དང་།
• 214 -



མཇུག་བྱང་།
རང་བྱུང་ཁམས་ཆེན་མོའི་གདོད་མའི་རྔམ་བརྗིད་དང་མཛེས་སྡུག་ལ་གུས་པའི་སེམས་
ཀྱིས་གཅར་ཐེངས་རེར། བདག་གི་སེམས་ཁོང་སྤྲོ་དགས་བརྟས་ཏེ་ཡོད། བདག་གི་
སེམས་ཁོང་ཡིད་ཆེས་ཀྱིས་ཁེངས་ཏེ་ཡོད།
རྩོམ་པ་པོས2008.7.15ཉིན་གཏེར་ལེན་ཁ་ནས།
215
-



1:|
ང
:
2 720
: | ས་
འདས
པ།
་པ་དེ་གདལ་ན་ཡང་
པའི
སྤྱི་ལ་དབང་ན
དེ་ག་ད་བ། :
་ ་
་ ་ ་ :
1:|:དཔའ་བོ་དབལ་
ཞེས་པ་དེ་གང་ལ། ཡིད་དུ་འོང་པའི་



བླ་དཔེ་ཚོགས།
རང་གཤིས་གདུང་འབོད།
རྩོམ་པ་པོ། ཕུན་ཚོགས་རྒྱལ།
དཔེ་ཚོགས་ཇུས་འགོད་པོ། མེ་ལྕེ།
རྩོམ་སྒྲིག་འགན་འཁུར་པ། གཅོད་པ་ཀླུ་རྒྱལ།
མདུན་ཤོག་མཛེས་རིས་པ། ཚེ་རིང་དབང་མོ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཝན་དབྱི་པར་ཁང་།
དེབ་ཚད། ཧོ་སྨིས880xཧོ་སྨིས1230 1/32
དཔར་ཤོག7
ཡིག་གྲངས། ཁྲི12
པར་ཐེངས། 2008ལོའི་ཟླ8པར་པར་གཞི་དང་པོ་བསྒྲིགས།
དཔར་ཐེངས། 2010ལོའི་ཟླ7པར་དཔར་ཐེངས་གཉིས་པ་དཔར།
དཔར་གྲངས། 1501-5 286
དཔེ་རྟགས། ISBN 978-7-5421-1378-8
རིན་གོང་། སྒོར16.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



དཔེ་ཚོགས།
དཔེ་ཚོགས་ཇུས་འགོད་པ། མེ་ལྕེ། །
དེབ་ཚོམ་དང་པོ།
ཚེར་མའི་ལམ་གྱི་ང་རོ། མེ་ལྕེ།
ཟ་མ་མོའི་སྐྱིད་སྡུག་གངས་མ་ཆར། ར་རྫ་འཇམ་དབྱངས་སྐྱིད།
སེམས་ཁྲལ་གྱི་འཕོ་ཉུལ། ༀ་འབར།
བསམ་གཞིག་གི་ཁ་དོག ཁྲི་སེམས་དཔའ།
དེབ་ཚོམ་གཉིས་པ།
རྩོམ་རིག་དང་མི། བྱ་གཞུང་དབྱངས་བྷ།
རང་གཤིས་གདུང་འབོད། ཕུན་ཚོགས་རྒྱལ།
རིག་གནས་དང་མི་གཤིས། འགྱན་སངས་རྒྱས་དོན་གྲུབ།
རིགས་ཤེས་ཀུན་གྲོལ། ཞོགས་དུང་།
གསལ་བཤད། དེབ་ཀྱི་ཁ་བྱང་དག་ཀ་ཕྲེང་ལྟར་བསྒྲིགས་པའོ



རྩོམ་སྒྲིག་འགན་འཁྱེར་པ། གཅོད་པ་ཀླུ་རྒྱལ།
མདུན་ཤོག་མཛེས་རིས་པ། ཚེ་རིང་དབང་མོ།
[EF7F=752ཤེ=37-
97975471137g >
(Ex) F)： 16.00 E
